ΠΡΟΣ ΜΑΡΚΕΛΛΑΝ.Ἐγώ σέ, Μάρκελλα, θυγατέρων μὲν πέντε, δυοῖνδὲ ἀρρένων οὖσαν μητέρα,τῶν μὲν καὶ ἔτι νηπίων, τῶνδὲ ἤδη εἰς γάμου ἡλικίαν ἡβᾶν ἐφορμούντων, εἱλόμηνἔχειν σύνοικον, μὴ καταδείσας τὸ πλῆθος τῶν εἰς τὰςχρείας αὐτοῖς ἐσομένων ἀναγκαίων, οὔτε παιδοποιίαςχάριν τῆς ἀπὸ τοῦ σώματος, ἔχειν κεκρικὼς παῖδαςτούς τῆς ἀληθινῆς σοφίας ἐραστάς, τά τε σὰ τέ-κνα, εἰ φιλοσοφίας τῆς ὀρθῆς ἀντιλάβοιτό ποτε ὑφʼἡμῖν ἀνατρεφόμενα· οὔτε μὴν διὰ χρημάτων περιου-σίαν ἢ ὑμῖν ἢ ἐμοὶ προσοῦσαν· ἀγαπητὸν γὰρ καὶτῶν ἀναγκαίων τὸ τυχὸν οὖσιν ἀκτήμοσιν· οὔτε ἀπὸτῆς ἄλλης διακονίας ῥᾳστώνην τινά μοι προσδοκήσαςεἰς τὸ γῆρας ἀποκλίναντι ἔσεσθα· ἐπίνοσον γάρσοι τὸ σῶμα καὶ ἰατρείας μᾶλλον τῆς παρὰ τῶν ἄλ-λων δεόμενον ἢ ἄλλοις ἐπικουρεῖν τι ἢ παραστατεῖνἐπιτήδειον· οὔτε δι᾿ ἄλλην οἰκονομίαν ἢ θήραν δόξηςκαὶ ἐπαίνων παρὰ τῶν ἀνυποστάτων ἐθελοντὶ τὸ τοι-οῦτον βαστάσαι ψιλῆς ἕνεκα τῆς εἰς τὸ εὖ ποιεῖν προ-θυμίας· τοὐναντίον γὰρ ὑπ᾿ ἀβελτηρίας τῶν πολι-τῶν σου καὶ τῷ πρὸς ἡμὰς φθόνῳ βλασφημίαις τεπολλαῖς περιπέπτωκα καὶ παρὰ πᾶσαν προσδοκίαν εἰςθανάτου κίνδυνον ὑπʼ αὐτῶν διʼ ὑμὰς περιέστην.τούτων οὖν χάριν οὐδενὸς κοινωνὸν ἕτερον τοῦ βίουπεποίηκα, διττῆς δὲ μᾶλλον ἕνεκα εὐλόγου αἰτίας.μιᾶς μέν, καθʼ ἣν ἀπομειλίξασθαι κρίνας τοὺς γε-νεθλίους θεούς κατὰ τὸν ἐν τῷ δεσμωτηρίῳ Σωκρά-την, δημιώδη μουσικὴν πρὸ τῆς ἐν φιλοσοφίᾳ συνή-θους ἐνεργείας διαθεῖναι ἑλόμενον, ἀσφαλείας ἕνεκατῆς ἐκ τοῦ βίου ἀπαλλαγῆς· οὑτωσὶ γὰρ καὶ αὐτὸςἀπομειλιττόμενος τούς ἐν τῇ κωμῳδοτραγῳδίᾳ προ-στάτας δαίμονας τὸν γαμικὸν ὕμνον ἀγωνίσασθαι οὐκὤκνησα ἀσμενέστατα, καὶ πλήθει τῶν σῶν τέκνωνσυντυχὼν καὶ τῇ προσούσῃ περισκελείᾳ τῶν ἀναγ-καίων τῇ τε πονηρίᾳ τῶν ἐνυβρισάντων. οὐδὲν γὰρπαρεῖται τῶν εἰς τὸ δρᾶμα συμβαίνειν εἰωθότων, οὐζηλοτυπία, οὐ μῖσος, οὐ γέλως, οὐ διαπληκτισμός τεκαὶ ὀργαί· πλήν γε ὅτι οὐ περὶ ἡμὰς, περὶ δὲ τούςἄλλους ὑπουργοῦντας τοῖς δαίμοσι τουτὶ τὸ θέατρονἡμεῖς ὑπεκρίθημεν.ἑτέρας δὲ θειοτέρας καὶ οὐδὲντῇ δημώδει ταύτῃ ἐοικυίας, καθ᾿ ἣν ἀγασθείς σουτὴν πρὸς τὴν ὀρθὴν φιλοσοφίαν ἐπιτηδειότητατῆς φύσεως, οὐκ ᾠήθην προσήκειν ἀνδρὸς φίλουμοι στερηθεῖσαν συλλήπτορος ἔρημόν σε καταλι-πεῖν καὶ προστάτου σώφρονος καὶ τῷ σῷ τρόπῳἐπιτηδείου. ἀποσοβήσας δὲ πάντας τοὺς ἐπηρεάζεινμέλλοντας ἐν προσποιήσει, ἤνεγκα μὲν τὰς παραλό-γους ὕβρεις, ἐβάστασα δὲ τὰς ἐπιβουλὰς εὐσχημόνως·ἐλευθερῶν δὲ τὸ εἰς ἐμὲ περιῆκον παντὸς τοῦ δεσπό-ζειν ἐπιχειροῦντος ἀνεκαλεσάμην εἰς τὸν ἑαυτῆς τρό-πον, μεταδιδοὺς φιλοσοφίας ἀκόλουθόν τε τῷ βίῳλόγον ἐπιδεικνύμενος. καὶ τίς γὰρ ἂν ἄλλος μοι πρόγε σοῦ μάρτυς ἂν εἴη ἀκριβέστερος, ἣν αἰσχυνοίμηνἀφοσιούμενος ἢ τὰ κατʼ ἐμαυτὸν ἀποκρύπτων, ἀλλ᾿οὐχὶ πρὸς ἀλήθειαν ἀπʼ ἀρχῆς εἰς τέλος τῇ μάλιστάτὴν ἀλήθειαν προτιμώσῃ καὶ διὰ ταύτην ἕρμαιον ἡγη-σαμένῃ τὴν συνοίκησιν, πάντα τὰ εἰς αὐτὴν καὶ διʼαὐτῆς πραχθέντα ὑπομιμνῆσκον.συγχωρούντων οὖντῶν πραγμάτων ἐπὶ πλέον αὐτόθι διατρίβειν ἐπ᾿ ἐξου-σίας ἂν ἦν σοι ὥσπερ ἐκ παρακειμένων πηγαίων να-μάτων τὸ ποτὸν ἀπαρύεσθαι δαψιλέστερόν τε καὶπρόσφατον, καὶ μὴ ἀγαπᾶν ὅσον ἂν τῆς δόσεως συν-τείνοι πρὸς τὸ χρήσιμον, θαρρεῖν δὲ καὶ διαναπαυ-σαμένῃ παρέχεσθαι ἐκ τοῦ ῥᾴστου δι᾿  ἐξουσίας τὴνἀνάκτησιν. καλούσης δὲ τῆς τῶν Ἑλλήνων χρείαςκαὶ τῶν θεῶν συνεπειγόντων αὐτοῖς ὑπακούειν μὲνσὲ καίπερ οὖσαν προθυμοτάτην μετὰ τοσαύτης ἀκο-λουθίας θυγατέρων ἀδύνατον ἦν. ἄνευ δὲ σοῦ ταύ-τας ῥίπτειν οὕτως ἐν σκαιοῖς ἀνθρώποις ἀβουλίαςεἶναι ὁμοῦ καὶ ἀδικίας ἔργον ὑπείληφα. μένειν δὲἐνταυθοῖ βιαζόμενος τήν τε τοῦ αὖθις ἐντυχεῖν ἐλ-πίδα προϊσχόμενος εἰκότως σοι παραινέσαιμι᾿ ἂν ἀντ-ἐχομένῃ τῶν δοθέντων ἐν τοῖς δέκα μησὶν οἷς μοισυνῴκησας μὴ πόθῳ καὶ ἐπιθυμίᾳ τοῦ πλείονος καὶτὸ ὂν ἤδη ἐκβαλεῖν. σπεύδω μὲν γὰρ ὃν ἂν δύνω-μαι τρόπον τὴν ταχίστην πάλιν ἀναλαβεῖν.ἀδήλουδὲ ἐν ταῖς ἀποδημίαις τοῦ μέλλοντος ὄντος ἀναγκαῖόνσοι παραμυθούμενον τῷ λόγῳ ἅμα ἐπισκήπτειν, οἰ-κειότερον δ᾿ εἴποιμ᾿ ἂν τοῦ σαυτῆς καὶ ἐν σεαυ-τῇ “οἴκου κήδεσθαι καὶ ἔμπεδα πάντα φυλάσσειν” ,καταλειπόμενος οὐδὲν ἀπεικότως τοῦ ἐν τραγῳδίαιςΦιλοκτήτου “ἕλκεϊ μοχθίζοντος” , πλὴν ὅτι τῷ μὲν τὸἕλκος ὑπὸ “ὀλοόφρονος ὕδρου” , σοὶ δʼ ἐπιγνούσῃ τὸεἰς τὴν γένεσιν πτῷμα ὅσον καὶ οἷον ἡμῖν τῆς ψυχῆςπεριέστη, οὐ τῶν θεῶν ἡμᾶς ὑπεριδόντων, ὡς ἐκεῖ-νον οἱ Ἀτρεῖδαι, ἀλλὰ σωτήρων γενομένων καὶ οὐκἐπιλαθομένων. πολλοῖς δή σε παλαίσμασι καὶ ἐπω-δύνοις εἰς ἀγῶνα ἐμπεσοῦσαν νῦν μάλιστα φιλοσο-φίας τοῦ μόνου ἀσφαλοῦς πείσματος ἀντεχομένηνπαρακαλῶ μὴ ταῖς ἀμηχανίαις ταῖς ἐκ τῆς ἡμετέραςἀπουσίας πλέον ἐνδοῦναι τοῦ προσήκοντος μηδὲ πόθῳτῆς παῤ ἡμῖν διδασκαλίας καὶ τὸ δοθὲν ἤδη ἐκκροῦ-σαι, μηδὲ πρὸς τὸ πλῆθος τῶν περιεστώτων ἀλλοτρί-ων ἀπαυδήσασαν ἔκδοτον σεαυτὴν τῷ σύροντι ποτα-μῷ τῶν πραγμάτων ἐᾶσαι, ἀλλὰ λογισαμένην ὡς οὐδιὰ ῥᾳστώνης ἡ τῶν ὄντως ἀγαθῶν κτῆσις τοῖς ἀν-θρώποις περιγίνεται, αὐτοῖς τούτοις τοῖς συγκυρή-μασιν εἰς ἄσκησιν τοῦ προσδοκωμένου χρήσασθαιβίου, ὅσα καὶ μόνα τῶν ἄλλων ἀντίπαλα τῆς σῆςκαρτερίας εἰς τὸ παρατρέψαι σε καὶ βιάσαι εἶναι δύ-ναται. τὰ μὲν γὰρ τῶν ἐπιβουλῶν εὐκαταφρόνηταπάντῃ τοῖς ὧν οὐχ ἡμεῖς κύριοι ἐθίσασιν ἀτιμάζεινκαὶ μᾶλλον εἰς ἐκείνους κεκρικόσι τὴν ἀδικίαν ἀνα-στρέφειν ἢ βλάπτειν γε τούτους οἷς τῶν μάλιστα παῤἑαυτοῖς δρωμένων ἐναντίων οὐ μεγάλη τῆς ζημίας ἡἐλάττωσις εἶναι ὑπελήφθη.τὴν δὲ τοῦ ἐπωφελοῦν-τος τὴν ψυχὴν ἀπουσίαν, πατρός τε ὁμοῦ καὶ ἀνδρὸςκαὶ διδασκάλου καὶ συγγενῶν, εἰ δὲ βούλει, καὶ τῆςπατρίδος τὴν εὔνοιαν εἰς αὑτὸν συνῃρηκότος, δοκοῦ-σαν περιέχειν εὔλογον τῆς δυσχερείας τὴν αἰτίαν,παρηγοροίης ἂν θεωρὸν προστησαμένη τὸν λόγον, οὐτὸ πάθος. πρῶτον μὲν ὡς οὐκ ἦν ἄλλως, ὅπερ ἔφην,πρὸς τῶν μελλόντων νόστου δὴ μιμνήσκεσθαι ἐκ τῆςἐνταυθοῖ ξένης καταγωγῆς τὸ δι᾿ ἡδονῆς καθάπερἱππήλατόν τι χωρίον καὶ ῥᾳστώνης ποιεῖσθαι τὴνἐπάνοδον. αὐτὸ γὰρ τὸ πρᾶγμα ὡς οὐδὲν ἄλλο ἄλλῳἀντίκειται πράγματι, ἡδονή τε καὶ ῥᾳθυμία τῇ πρὸςθεούς ἀνόδῳ. ἐπεὶ οὐδὲ τὰ ὑψηλότερα τῶν ὀρῶνἀκινδύνως καὶ πόνων ἄνευ ἦν ἀναβαίνειν, οὐδ᾿ ἀπὸτῶν μυχῶν τοῦ σώματος διὰ τῶν εἰς τὸ σῶμακαταγωγῶν, ἡδονῆς τε καὶ ῥᾳθυμίας, ἀνακύπτειν.διὰ γὰρ μερίμνης ἡ ὁδὸς καὶ τῆς ἀναμνήσεωςτοῦ πτώματος. κἂν ᾖ τὰ συμβαίνοντα δυσχερῆ, τὸδύσκολον πρὸς ἀνάβασιν οἰκεῖον· ὅτι καὶ τὸ ῥεῖαζώειν παρὰ θεοῖς, πεπτωκόσι δὲ εἰς τὴν ἔγερσινἐναντιώτατον ὡς ἂν εἰς λήθην ἄγον τῷ ἀλλοτρίῳ καὶτῷ ὕπνῳ συντελοῦν, ἂν καθεύδωμεν ὑπὸ τῶν ψυχα-γωγούντων ἡμὰς ἐνυπνίων βουκολούμενοι.ἐπεὶ καὶτῶν πεδῶν αἱ μὲν ἐκ χρυσοῦ βαρυτάτου ὄντος διὰτὴν εὐπρέπειαν εἰς κόσμον μᾶλλον συντελοῦσι καὶφέρειν τὸν δεσμὸν δι᾿ αὐτῶν ἐνήγαγον τῷ κούφῳ τὰςδι᾿ ἀφροσύνην τοῦ βάρους ἀναισθήτους γυναῖκας·αἱ δὲ τοῦ σιδήρου συνιέναι τῶν ἁμαρτημάτων ἠνάγκα-σαν καὶ λυπήσασαι μεταγινώσκειν καὶ ζητεῖν τοῦ βά-ρους ἀπαλλαγὴν πορίσασθαι· τοῦ χρυσοῦ δὲ διὰ τὴντέρψιν εἰς ἀγανάκτησιν οὐ τὴν τυχούσαν ποδλλάκιςσυντελούσης τῆς ἀλύσεως. ὅθεν καὶ ἔδοξε τοῖς σώ-φροσι τὰ ἐπίπονα τῶν ἡδέων μᾶλλον συντελεῖν εἰςἀρετήν, καὶ τὸ μοχθεῖν ἄριστον εἶναι ἀνδρί τε ὁμοίωςκαὶ γυναικὶ ἢ ἐξοιδαίνειν τὴν ψυχὴν ὑπὸ τῆς ἡδονῆςχαλωμένην. παντὸς γὰρ καλοῦ κτήματος πόνους δεῖπροηγεῖσθαι, καὶ πονεῖν ἀνάγκη τὸν τυχεῖν ἀρετῆςσπουδάζοντα. ἀκούεις δὲ καὶ τὸν Ἡρακλέα τούς τεΔιοσκούρους καὶ τὸν Ἀσκληπιὸν τούς τε ἄλλους ὅσοιθεῶν παῖδες ἐγένοντο ὡς διὰ τῶν πόνων καὶ τῆςκαρτερίας τὴν μακαρίαν εἰς θεοὺς ὁδὸν ἐξετέλεσαν.οὐ γὰρ ἐκ τῶν δι᾿ ἡδονῆς βεβιωκότων ἀνθρώπων αἱεἰς θεὸν ἀναδρομαί, ἀλλ᾿ ἐκ τῶν τὰ μέγιστα τῶνσυμβαινόντων γενναίως διενεγκεῖν μεμαθηκότων.μέγιστος δὲ ἆθλος τοῦ νῦν σοι προκειμένου εὖ οἶδακαὶ αὐτὸς ὡς οὐκ ἂν γένοιτο ἄλλος, ἡγουμένῃ μετ᾿ἐμοῦ καὶ τῆς σωτηρίας τὴν ὁδὸν καὶ τὸν ταύτης καθ-ηγεμόνα καταλείψειν. ἔχει δὲ οὐχ οὕτω παντάπασιδυσκαρτερήτως σοι τὰ παρόντα, εἰ παρεῖσα τὴν ἐκτοῦ πάθους ἀλόγιστον ταραχὴν μὴ περὶ φαύλωνἡγήσῃ μεμυῆσθαι ὧν εἰς φιλοσοφίαν τὴν ὀρθὴν παρὰτῶν θείων ἐτελέσθης λόγων· ὧν τὴν βεβαίαν ἀκρόασιναἱ πράξεις ἐλέγχειν εἰώθασι. τὰ γὰρ ἔργα τῶν δογμά-των ἑκάστου φέρειν πέφυκε τὰς ἀποδείξεις· καὶ δεῖοὕτως βιοῦν ὅστις ἐπίστευσεν, ἵνα καὶ αὐτὸς πιστὸςᾖ μάρτυς περὶ ὧν λέγει τοῖς ἀκροωμένοις. τίνα οὖνἦν ἄρα ἃ παρὰ τῶν σαφέστατ᾿ εἰδότων τὰ κατ᾿ ἀν-θρώπους μεμαθήκαμεν; ἆρ᾿ οὐχ ὅτι μὲν σοὶ ἐγὼ οὐχὁ ἁπτὸς οὗτος καὶ τῇ αἰσθήσει ὑποπτωτός, ὁ δὲ ἐπὶπλεῖστον ἀφεστηκὼς τοῦ σώματος, ὁ ἀχρώματος καὶἀσχημάτιστος, καὶ χερσὶ μὲν οὐδαμῶς ἐπαφητός, δια-νοία δὲ μόνῃ κρατητός; λαμβάνομεν δὲ οὐ παρὰ τῶνἔξωθεν τὰ εἰς τὰ παρ᾿ αὐτῶν ἡμῖν ἐντεθειμένα·τοὐνδόσιμον δὲ μόνον ὥσπερ ἐν χορῷ εἰς ἀνάμνησινἡμᾶς ἄγον ὧν ἔχοντες παρὰ τοῦ δεδωκότος ἐπλανή-θημεν.πρὸς δὲ τούτοις οὐχ ὅτι πᾶν πάθος ψυχῆςεἰς σωτηρίαν αὐτῆς πολεμιώτατον, καὶ ἀπαιδευσίαμὲν τῶν παθῶν πάντων μήτηρ, τὸ δὲ πεπαιδεῦσθαιοὐκ ἐνπολυμαθείας ἀναλήψει, ἐν ἀπαλλάξει δὲ τῶν ψυ-χικῶν παθῶν ἐθεωρεῖτο; πάθη δὲ νοσημάτων ἀρχαίψυχῆς δὲ νόσημα κακία· κακία δὲ πᾶσα αἰσχρόν· τὸδὲ αἰσχρὸν τῷ καλῷ ἐναντίον· καλοῦ δὲ ὄντος τοῦθείου ἀμήχανον αὐτῷ σὺν κακίᾳ πελάζειν· καθαροῦγὰρ μὴ καθαρὸν ἐφάπτεσθαι οὐδὲν ὁ Πλάτων φησὶθεμιτὸν εἶναι. δι᾿ ὃ καὶ μέχρι τοῦ νῦν καθαρεύεινδεῖ τῶν παθῶν τε καὶ τῶν διὰ τὸ πάθος ἁμαρτημά-των. ἆρ᾿ οὖν οὐ τοιαῦτα ἦν οἷς μάλιστα συνῄνεις,ὡς γράμματα θεῖα ἐνόντα παρὰ σαυτῇ διὰ τῆς τῶνλόγων ἐνδείξεως ἀναγινώσκουσα; πῶς οὗν οὐκ ἄτο-πον τὴν πεπεισμένην ἐν σοὶ εἶναι καὶ τὸ σῶζον καὶτὸ σωζόμενον καὶ τό γε ἀπολλύον καὶ τὸ ἀπολλύμενοντόν τε πλοῦτον καὶ τὴν πενίαν τόν τε πατέρα καὶτὸν ἄνδρα καὶ τῶν ὄντως ἀγαθῶν καθηγεμόνα, κε-χηνέναι πρὸς τὴν τοῦ ὑφηγητοῦ σκιάν, ὡς δὴ τὸνὄντως ὑφηγητὴν μὴ ἐντὸς ἔχουσαν μηδὲ παρὰ σαυτῇπάντα τὸν πλοῦτον; ὃν ἀνάγκη ἀπολλύναι καὶ δια-φεύγειν πρὸς τὴν σάρκα καταβαίνουσαν ἀντὶ τοῦ σώ-ζοντος καὶ σωζομένου.τῆς μὲν οὖν ἐμῆς σκιὰς καὶ τοῦ φαινομένου εἰ-δώλου οὔτε παρόντων ὠνήσω τι οὔτ᾿ ἀπόντων ἐπώ-δυνος ἡ ἀπουσία τῇ μελετώσῃ φεύγειν ἀπὸ τοῦ σώ-ματος. ἐμοῦ δὲ καθαρῶς τύχοις ἂν μάλιστα καὶ παρ-όντος καὶ συνόντος νύκτωρ καὶ μεθʼ ἡμέραν σὺνκαθαρῷ καὶ τῷ καλλίστῳ τῆς συνουσίας καὶ μηδὲχωρισθῆναι οἵου τε ὄντος, εἰ μελετῴης εἰς ἑαυτὴνἀναβαίνειν συλλέγουσα ἀπὸ τοῦ σώματος πάντα τὰδιασκεδασθέντα μέλη καὶ εἰς πλῆθος κατακερματι-σθέντα ἀπὸ τῆς τέως ἐν μεγέθει δυνάμεως ἰσχυού-σης ἑνώσεως. συνάγοις δʼ ἂν καὶ ἑνίζοις τὰς ἐμφύτουςἐννοίας καὶ διαρθροῦν συγκεχυμένας καὶ εἰς φῶς ἕλ-κειν ἐσκοτισμένας πειρωμένη. ἀφ᾿ ὧν ὁρμώμενοςκαὶ ὁ θεῖος Πλάτων ἀπὸ τῶν αἰσθητῶν ἐπὶ τὰ νοητὰτὰς ἀνακλήσεις πεποίηται. ἔτι εἰ μνημονεύοις, διαρ-θροίης δ᾿ ἂν ἅ γε ἀκήκοας διὰ τῆς μνήμης ἀναπεμ-παζομένη τοῖς τε τοιούτοις τῶν λόγων ὡς ἀγαθοῖςσυμβούλοις ἀξιοῦσα προσέχειν καὶ λοιπὸν τὰ γνω-σθέντα διὰ τῶν ἔργων ἀσκοῦσα, διὰ δʼ αὖ τοῦ πο-νεῖν συντηροῦσα.λέγει δὲ ὁ λόγος πάντῃ μὲν καὶπάντως παρεῖναι τὸ θεῖον, νεὼν δὲ τούτῳ παρ᾿ ἀν-θρώποις καθιερῶσθαι τὴν διάνοιαν μάλιστα τοῦ σο-φοῦ μόνην, τιμήν τε προσήκουσαν ἀπονέμεσθαι τῷθεῷ ὑπὸ τοῦ μάλιστα τὸν θεὸν ἐγνωκότος· τοῦτονδὲ εἶναι εἰκότως μόνον τὸν σοφόν, ᾧ τιμητέον διὰσοφίας τὸ θεῖον καὶ κατακοσμητέον αὐτῷ διὰ σοφίαςἐν τῇ γνώμῃ τὸ ἱερόν, ἐμψύχῳ ἀγάλματι τῷ νῷ ἐνει-κονισαμένου ἀγάλλοντα . . . . θεὸς μὲν γὰρ δεῖταιοὐδενός, σοφὸς δὲ μόνου θεοῦ. οὐ γὰρ ἂν ἄλλοςκαλὸς κἀγαθὸς γένοιτο ἢ ὁ νοῶν τό τε ἀγαθὸν καὶκαλόν, ὅπερ ἐξέχει τοῦ θείου· οὐδ᾿ αὖ ἄλλος κακο-δαίμων ἄνθρωπος ἢ ὁ πονηρῶν δαιμόνων ἐνδιαίτηματὴν ψυχὴν κατασκευάσας. ἀνθρώπῳ δὲ σοφῷ θεὸςθεοῦ δίδωσιν ἐξουσίαν. καὶ καθαίρεται μὲν ἄνθρω-πος ἐννοίᾳ θεοῦ, δικαιοπραγίαν δὲ ἀπὸ θεοῦ ὁρμώ-μενος διώκει.πάσης πράξεως καὶ παντὸς ἔργου καὶ λόγου θεὸςἐπόπτης παρέστω καὶ ἔφορος. καὶ πάντων ὧν πράτ-τομεν ἀγαθῶν τὸν θεὸν αἴτιον ἡγώμεθα· τῶν δὲ κα-κῶν αἴτιοι ἡμεῖς ἐσμὲν οἱ ἑλόμενοι, θεὸς δὲ ἀναίτιος.ὅθεν καὶ εὐκτέον τὰ ἄξια θεοῦ. καὶ αἰτώμεθα ἃ μὴλάβοιμεν ἂν παρ᾿ ἑτέρου· καὶ ὧν ἡγεμόνες οἱ μετʼἀρετῆς πόνοι, ταῦτα εὐχώμεθα γενέσθαι μετὰ τοὺςπόνους· εὐχὴ γὰρ ῥᾳθύμου μάταιος λόγος. ἃ δὲ κτη-σάμενος οὐ καθέξεις, μὴ αἰτοῦ παρὰ θεοῦ· δῶρον γὰρθεοῦ πᾶν ἀναφαίρετον· ὥστε οὐ δώσει ἃ μὴ καθέξεις.ὧν δὲ τοῦ σώματος ἀπαλλαγεῖσα οὐ δεηθήσῃ, ἐκείνωνκαταφρόνει· καὶ ὧν ἂν ἀπαλλαγεῖσα δεηθῇς, ταῦτάσοι ἀσκουμένῃ τὸν θεὸν παρακάλει γενέσθαι συλλή-πτορα. οὔκουν δεήσῃ οὐδενὸς ὧν καὶ ἡ τύχη δοῦσαπολλάκις πάλιν ἀφαιρεῖται. οὐ δεῖ πρὸ καιροῦ τινὸςτὴν αἴτησιν ποιεῖσθαι, ἀλλʼ ὅταν σοι ὁ θεὸς ἐν σοὶοὖσαν φύσει τὴν ὀρθὴν αἴτησιν ἐκφαίνῃ.δι᾿ ὧνμάλιστα καὶ αὐτὸς ἐνοπτρίζεσθαι πέφυκεν, οὔτε διὰσώματος ὁρατὸς ὢν οὔτε διὰ ψυχῆς αἰσχρᾶς καὶ ὑπὸτῆς κακίας ἐσκοτισμένης. κάλλος γὰρ ἐκείνου τὸ ἀκή-ρατον καὶ φῶς τὸ ζωτικὸν ἀληθείᾳ διαλάμπον· κακίαδὲ πᾶσα ὑπ᾿ ἀγνοίας διέψευσται καὶ ὑπὸ αἴσχουςδιέστραπται. ταῦτ᾿ οὖν θέλε καὶ αἰτοῦ τὸν θεὸν ἃθέλει τε καὶ ἔστιν αὐτός, εὖ ἐκεῖνο γινώσκουσα ὡςἐφ᾿ ὅσον τις τὸ σῶμα ποθεῖ καὶ τὰ τοῦ σώματος σύμ-φυλα, ἐπὶ τοσοῦτον ἀγνοεῖ τὸν θεὸν καὶ τῆς ἐκείνουἐνοράσεως ἑαυτὸν ἀπεσκότισε, κἂν παρὰ πᾶσι τοῖςἀνθρώποις ὡς θεὸς δοξάζηται. σοφὸς δὲ ἄνθρωποςὀλίγοις γινωσκόμενος, εἰ δὲ βούλει, καὶ ὑπὸ πάντωνἀγνοούμενος, γινώσκεται ὑπὸ θεοῦ. ἑπέσθω τοίνυνὁ μὲν νοῦς τῷ θεῷ, ἐνοπτριζόμενος τῇ ὁμοιώσει θεοῦτῷ δὲ νῷ ἡ ψυχή· τῇ δ᾿ αὖ ψυχῇ ὑπηρετείτω τὸσῶμα, εἰς ὅσον οἷόν τε, καθαρᾷ καθαρόν. ἀπὸ γὰρτῶν παθῶν ταύτης μιαινόμενον εἰς αὐτὴν πάλιν ἐπανα-στρέφεται τὰ μιάσματα.τῇ δὲ ψυχῇ τῇ θεοφιλεῖκαὶ τῷ θεοφιλεῖ νῷ ἐν τῷ καθαρῷ σώματι ἔστωσανκαὶ πρᾶξις ἀκόλουθος καὶ λόγος, αἱρετωτέρου σοιὄντος λίθον εἰκῆ βαλεῖν ἢ λόγον, καὶ τὸ ἡττᾶσθαιτἀληθῆ λέγοντα ἢ νικᾶν ἀπατῶντα· τὸ γὰρ νικῆσανἀπάτῃ ἐν τῷ ἤθει ἥττηται. μάρτυρες δὲ κακῶν ψευ-δεῖς λόγοι. ἀδύνατον τὸν αὐτὸν φιλόθεόν τε εἶναικαὶ φιλήδονον καὶ φιλοσώματον. ὁ γὰρ φιλήδονοςκαὶ φιλοσώματος, ὁ δὲ φιλοσώματος πάντως καὶ φι-λοχρήματος, ὁ δὲ φιλοχρήματος ἐξ ἀνάγκης ἄδικος, ὁδὲ ἄδικος καὶ εἰς θεὸν καὶ εἰς πατέρας ἀνόσιος καὶ εἰςτούς ἄλλους παράνομος. ὥστε κἂν ἑκατόμβας θύῃ καὶμυρίοις ἀναθήμασι τούς νεὼς ἀγάλλῃ, ἀσεβής ἐστι καὶἄθεος καὶ τῇ προαιρέσει ἱερόσυλος. δι᾿ ὃ καὶ πάνταφιλοσώματον ὡς ἄθεον καὶ μιαρὸν ἐκτρέπεσθαι χρή.καὶ οὗ ταῖς δόξαις οὐκ ἂν χρήσαιο, τούτῳ μήτε βίουμήτε λόγου τοῦ περὶ θεοῦ κοινώνει. λόγον γὰρ περὶθεοῦ τοῖς ὑπὸ δόξης διεφθαρμένοις λέγειν οὐκ ἀσφα-λές· καὶ γὰρ καὶ τἀληθῆ λέγειν ἐπὶ τούτων περὶθεοῦ καὶ τὰ ψευδῆ κίνδυνον ἴσον φέρει. οὔτε αὐ-τόν τινα προσῆκεν ἀνοσίων ἔργων μὴ καθαρεύονταφθέγγεσθαι περὶ θεοῦ, οὔτε εἰς τοιούτων ἀκοὰς ἐμ-βάλλοντα τὸν περὶ θεοῦ λόγον οἴεσθαι μή μιαίνειν·ἀλλ᾿ ἀκροᾶσθαι καὶ λέγειν τὸν περὶ θεοῦ λόγον ὡς ἐπὶθεοῦ. προηγείσθω οὖν τοῦ περὶ θεοῦ λόγου τὰ θεοφιλῆἔργα, καὶ σιγάσθω ὁ περὶ αὐτοῦ λόγος ἐπὶ πλήθους·ἀνοικειοτάτη γὰρ θεολογία κενοδοξίᾳ ψυχῆς. νόμιζεαἱρετώτερον εἶναι σιγᾶν ἢ λόγον εἰκῆ προέσθαι περὶθεοῦ. ἀξίαν σε ποιήσει θεοῦ τὸ μηδὲν ἀνάξιον θεοῦμήτε λέγειν μήτε πράττειν μήτε πάντως εἰδέναι ἀξι-οῦν. ὁ δὲ ἄξιος ἄνθρωπος θεοῦ θεὸς ἂν εἴη.καὶτιμήσεις μὲν ἄριστα τὸν θεόν, ὅταν τῷ θεῷ τὴν σαυ-τῆς διάνοιαν ὁμοιώσῃς· ἡ δὲ ὁμοίωσις ἔσται διὰ μό-νης ἀρετῆς· μόνη γὰρ ἀρετὴ τὴν ψυχὴν ἄνω ἕλκεικαὶ πρὸς τὸ συγγενές. καὶ μέγα οὐδὲν ἄλλο μετὰθεὸν ἢ ἀρετή. μείζων ἀρετῆς θεός· θεὸς δὲ ἄνθρω-πον βεβαιοῖ πράσσοντα καλά· κακῶν δὲ πράξεων·κακὸς δαίμων ἡγεμών. ψυχὴ οὖν πονηρὰ φεύγει μὲνθεόν, πρόνοιαν δὲ θεοῦ εἶναι οὐ βούλεται, νόμου τεθείου τοῦ πάντα φαῦλον κολάζοντος ἀποστατοῖ πάν-τως. ψυχὴ δὲ σοφοῦ ἁρμόζεται πρὸς θεόν, ἀεὶ θεὸνὁρᾷ, σύνεστιν ἀεὶ θεῷ. εἰ δὲ χαίρει τῷ ἀρχομένῳτὸ ἄρχον, καὶ θεὸς σοφοῦ κήδεται καὶ προνοεῖ· καὶδιὰ τοῦτο μακάριος ὁ σοφός, ὅτι ἐπιτροπεύεται ὑπὸθεοῦ. οὐχ ἡ γλῶττα τοῦ σοφοῦ τίμιον παρὰ θεῷ,ἀλλὰ τὰ ἔργα. σοφὸς γὰρ ἀνὴρ καὶ σιγῶν τὸν θεὸντιμᾷ· ἄνθρωπος δὲ ἀμαθὴς καὶ εὐχόμενος καὶ θύωνμιαίνει τὸ θεῖον. μόνος οὖν ἱερεὺς ὁ σοφός, μόνοςθεοφιλής, μόνος εἰδὼς εὔξασθαι.καὶ ὁ σοφίανἀσκῶν ἐπιστήμην ἀσκεῖ τὴν περὶ θεοῦ, οὐ λιτανεύωνἀεὶ καὶ θύων, διὰ δὲ τῶν ἔργων τὴν πρὸς θεὸνἀσκῶν εὐσέβειαν. θεῷ γὰρ εὐάρεστος οὔτε δόξαιςἀνθρώπων οὔτε σοφιστῶν κεναῖς φωναῖς γένοιτ᾿ἄν τις· αὐτὸς δὲ ἑαυτὸν καὶ εὐάρεστον ποιεῖ θεῷκαὶ ἐκθεοῖ τῇ τῆς ἰδίας διαθέσεως ὁμοιότητι τῷ μετὰἀφθαρσίας μακαρίῳ· καὶ αὐτὸς ἑαυτὸν ἀσεβῆ καὶδυσάρεστον ποιεῖ τῷ θεῷ, οὐχ ὑπὸ θεοῦ πάσχων κα-κῶς, ἀγαθοποιὸν γὰρ μόνον τὸ θεῖον, ἀλλ᾿ ὑφ᾿ ἑαυ-τοῦ διά τε ἄλλα καὶ τὴν περὶ θεοῦ κακὴν δόξαν.ἀσεβὴς οὐχ οὕτως ὁ τὰ ἀγάλματα τῶν θεῶν μὴ πε-ριέπων ὡς ὁ τὰς τῶν πολλῶν δόξας τῷ θεῷ συνά-πτων. σὺ δὲ μηδὲν ἀνάξιόν ποτε ὑπολάβῃς περὶ θεοῦμήτε τῆς μακαριότητος αὐτοῦ μήτε τῆς ἀφθαρσίας.οὗτος γὰρ μέγιστος καρπὸς εὐσεβείας ἢ τιμᾶν τὸθεῖον κατὰ τὰ πάτρια, οὐχ ὡς ἐκείνου προσδεομένου,ἀλλ᾿ ἀπὸ τῆς ἐκείνου εὐλαβεστάτης καὶ μακαρίαςσεμνότητος εἰς τὸ σέβας αὐτοῦ ἐκκαλουμένου. βωμοὶδὲ θεοῦ ἱερουργούμενοι μὲν οὐδὲν βλάπτουσιν, ἀμε-λούμενοι δὲ οὐδὲν ὠφελοῦσιν. ὅστις δὲ τιμᾷ τὸνθεὸν ὡς προσδεόμενον, οὗτος λέληθεν ἑαυτὸν δοξά-ζων τοῦ θεοῦ κρείττων εἶναι. οὐ χολωθέντες οὖν οἱθεοὶ βλάπτουσιν, ἀλλ᾿ ἀγνοηθέντες· ὀργὴ γὰρ θεῶνἀλλοτρία, ὅτι ἐπ᾿ ἀβουλήτοις μὲν ἡ ὀργή, θεῷ δὲ οὐ-δὲν ἀβούλητον. μὴ τοίνυν μίαινε τὸ θεῖον ἀνθρω-πίναις ψευδοδοξίαις· οὔτε γὰρ ἐκεῖνο βλάψεις τό γεμακάριον διὰ παντὸς καὶ οὗ πᾶσα βλάβη τῆς ἀφθαρ-σίας ἐξελήλαται, σαυτὴν δὲ τυφλώσεις πρὸς τὴν τῶνμεγίστων καὶ κυριωτάτων διάγνωσιν.σὺ δὲ ταῦταλέγειν με ἡγοῦ οὐ παραγγέλλοντα σέβειν θεόν· γε-λοῖος γὰρ ὁ τοῦτο παραγγέλλων ὡς ἐπιδιστάζειν ἐνόν-τος περὶ τούτου· καὶ οὐχ ὅτι τινὰ ποιοῦντες ἢ δοξά-ζοντες περὶ θεοῦ καλῶς τοῦτον σέβομεν. οὔτε δά-κρυα καὶ ἱκετεῖαι θεὸν ἐπιστρέφουσιν οὔτε θυμπόλιαθεὸν τιμῶσιν οὔτε ἀναθημάτων πλῆθος κοσμοῦσιθεόν, ἀλλὰ τὸ ἔνθεον φρόνημα καλῶς ἡδρασμένονσυνάπτει θεῷ. χωρεῖν γὰρ ἀνάγκη τὸ ὅμοιον πρὸςτὸ ὅμοιον. θυηπολία δὲ ἀφρόνων πυρὸς τροφὴ καὶτὰ παρὰ τούτων ἀναθήματα ἱεροσύλοις χορηγία τῶνἀκολασιῶν. σοὶ δέ, ὥσπερ εἴρηται, νεὼς μὲν ἔστωτοῦ θεοῦ ὁ ἐν σοὶ νοῦς. παρασκευαστέον δὲ αὐτὸνκαὶ κοσμητέον εἰς καταδοχὴν τοῦ θεοῦ ἐπιτήδειον.μηδὲ ἐφήμερος ὁ κόσμος ἔστω καὶ τὰ τῆς παραδοχῆςκαὶ πάλιν γέλωτες καὶ ἀφροσύναι καὶ τὸ χώρημα τοῦπονηροῦ δαίμονος.ἐὰν οὖν ἀεὶ μνημονεύῃς ὅτι ὅπου ἂν ἡ ψυχή σουπεριπατῇ καὶ τὸ σῶμα ἐνεργὸν ἀποτελῇ, θεὸς παρέ-στηκεν ἔφορος ἐν πάσαις σου ταῖς βουλαῖς καὶ ταῖςπράξεσιν, αἰδεσθήσῃ μὲν τοῦ θεωροῦ τὸ ἄληστον,ἕξεις δὲ τὸν θεὸν σύνοικον. κἂν τὸ στόμα οὖν σουπρόφασίν τινα πράγματος ἄλλου του διαλέγηται,μετὰ τῆς γνώμης τὸ φρόνημα τετράφθω πρὸς τὸνθεόν. οὕτως γάρ σοι καὶ ὁ λόγος ἔνθεος ἔσται διὰφωτὸς τοῦ θεοῦ τῆς ἀληθείας λαμπρυνόμενος καὶῥᾷον προχωρῶν. θεοῦ γὰρ γνῶσις ποιεῖ βραχύν λό-γον.ὅπου δ᾿ ἂν λήθη παρεισέλθῃ θεοῦ, τὸν κακὸνδαίμονα ἀνάγκη ἐν σοὶ οἰκεῖν· χώρημα γὰρ ἡ ψυχή,ὥσπερ μεμάθηκας, ἢ θεῶν ἢ δαιμόνων. καὶ θεῶνμὲν συνόντων πράξει τὰ ἀγαθὰ καὶ διὰ τῶν λόγωνκαὶ διὰ τῶν ἔργων· ὑποδεξαμένη δὲ ψυχὴ τὸν κακὸνσύνοικον διὰ πονηρίας πάντα ἐνεργεῖ. ὅταν οὖν ἴδῃςἅνθρωπον τοῖς κακοῖς χαίροντα καὶ δρῶντα, γίνωσκετοῦτον ἠρνῆσθαι μὲν τὸν θεὸν ἐν τῇ γνώμῃ, πονη-ροῦ δὲ δαίμονος ὄντα ἐνδιαίτημα. θεὸν οἱ μὲν εἶναινομίζοντες καὶ διοικεῖν ἅπαντα τοῦτο γέρας ἐκτήσαντοδιὰ τῆς γνώσεως καὶ τῆς βεβαίας πίστεως, τὸ μεμα-θηκέναι ὅτι ὑπὸ θεοῦ προνοεῖται πάντα καὶ εἰσὶνἄγγελοι θεῖοί τε καὶ ἀγαθοὶ δαίμονες ἐπόπται τῶνπραττομένων, οὓς καὶ λαθεῖν ἀμήχανον. καὶ δὴτοῦτο οὕτως ἔχειν πεπεισμένοι φυλάττονται μὲν μὴδιαπίπτειν τοῖς κατὰ τὸν βίον, πρὸ ὄψεως ἔχοντεςτὴν τῶν θεῶν ἀναπόδραστον ἐφόρασιν· εὐγνώμοναδὲ βίον κτησάμενοι μανθάνουσι θεούς γινώσκονταίτε γινωσκομένοις θεοῖς.οἱ δὲ μήτε εἶναι θεούς πι-στεύσαντες μήτε προνοίᾳ θεοῦ διοικεῖσθαι τὰ ὅλα,δίκης κόλασιν πεπόνθασι τὸ μήτε ἑαυτοῖς πιστεύεινμήθ᾿ ἑτέροις ὅτι θεοὶ εἰσὶ καὶ οὐκ ἀλόγῳ φορᾷ διοι-κεῖται τὰ πάντα. εἰς κίνδυνον οὖν ἄφατον ἑαυτούςἐμβαλόντες ἀλόγῳ ὁρμῇ καὶ εὐδιαπτώτῳ τοῖς κατὰτὸν βίον ἐπιτίθενται καὶ πάντα δρῶσιν ἃ μὴ θέμις,ἀναιρεῖν πειρώμενοι τὴν περὶ θεοὺς ὑπόληψιν. καὶδὴ τούτους μὲν ἀγνοίας ἕνεκα καὶ ἀπιστίας θεοὶ δια-φεύγουσιν· αὐτοὶ δὲ θεοὺς καὶ τὴν ὀπαδὸν τῶν θεῶνΔίκην οὔτε φυγεῖν οὔτε λαθεῖν δύνανται· βίον δὲ κα-κοδαίμονα καὶ πλανήτην ἑλόμενοι ἀγνοοῦντες θεούςγινώσκονται θεοῖς καὶ τῇ δίκῃ τῇ παρὰ θεῶν.κἂνθεούς τιμὰν οἴωνται καὶ πεπεῖσθαι εἶναι θεούς, ἀρε-τῆς δὲ ἀμελῶσι καὶ σοφίας, ἤρνηνται θεοὺς καὶ ἀτι-μάζουσιν. οὔτε γὰρ ἄλογος πίστις δίχα τοῦ ὀρθῶςζῆν ἐπιτυχὴς θεοῦ, οὔτε μὴν τὸ τιμᾶν θεοσεβὲςἄνευ τοῦ μεμαθηκέναι ὅτῳ τρόπῳ χαίρει τὸ θεῖοντιμώμενον. εἰ μὲν γὰρ προχοαῖς ἢ θυηλαῖς τερπό-μενον πείθεται, οὐκ ἂν εἴη δίκαιον τῷ τὴν ἴσην πάν-τας ἀμοιβὴν αἰτεῖν μὴ τὴν ἴσην λαχόντας τύχην. εἰδὲ τούτων οὐδὲν ἧττον, μόνῳ δὲ ἥδεται τῷ καθα-ρεύειν τὴν διάνοιαν, ὃ δὴ δυνατὸν ἐκ προαιρέσεωςπαντί τῳ προσεῖναι, πῶς οὐκ ἂν εἴη δίκαιον; εἰ δὲἐξ ἀμφοῖν τὸ θεῖον θεραπευόμενον ἥδεται, ἱερείοιςμὲν κατὰ δύναμιν, διανοίᾳ δὲ ὑπὲρ δύναμιν αὐτὸτιμητέον. εὔχεσθαι θεῷ οὐ κακόν, ὡς τὸ ἀχαριστεῖνπονηρότατον.κακῶν ἀνθρώπῳ οὐδεὶς θεὸς αἴτιος,ἀλλὰ αὐτὸς ἑαυτῷ ὁ ἑλόμενος. εὐχὴ ἡ μὲν μετὰ φαύ-λων ἔργων ἀκάθαρτος καὶ διὰ τοῦτο ἀπρόσδεκτοςὑπὸ θεοῦ· ἡ δὲ μετὰ καλῶν ἔργων καθαρά τε ὁμοῦκαὶ εὐπρόσδεκτος· τέσσαρα στοιχεῖα μάλιστα κεκρα-τύνθω περὶ θεοῦ· πίστις, ἀλήθεια, ἔρως, ἐλπίς.πιστεῦσαι γὰρ δεῖ ὅτι μόνη σωτηρία ἡ πρὸς τὸν θεὸνἐπιστροφή, καὶ πιστεύσαντα ὡς ἔνι μάλιστα σπου-δάσαι τἀληθῆ γνῶναι περὶ αὐτοῦ, καὶ γνόντα ἐρα-σθῆναι τοῦ γνωσθέντος, ἐρασθέντα δὲ ἐλπίσιν ἀγα-θαῖς τρέφειν τὴν ψυχὴν περὶ τοῦ βίου. ἐλπίσι γὰρἀγαθαῖς οἱ ἀγαθοὶ τῶν φαύλων ὑπερέχουσι. στοι-χεῖα μὲν οὖν ταῦτα καὶ τοσαῦτα κεκρατύνθω.τρεῖςδὲ νόμοι διακεκρίσθωσαν οἵδε· εἷς μὲν ὁ τοῦ θεοῦ,ἕτερος δὲ ὁ τῆς θνητῆς φύσεως, τρίτος δὲ ὁ θετὸςκατʼ ἔθνη καὶ πόλεις. ὁ μὲν οὖν τῆς φύσεως ἀφο-ρίζων τὰ μέτρα τῶν χρειῶν τοῦ σώματος καὶ τὸ ἐνταύταις δεικνὺς ἀναγκαῖον τὸ μάτην κὰκ περιττοῦσπουδαζόμενον ἐλέγχει. ὁ δὲ θετός τε καὶ κατ᾿ ἔθνηδιατεταγμένος κατὰ συνθήκην τὴν πρὸς ἀλλήλουςκρατύνει κοινωνίαν διὰ τῆς πρὸς τὰ τεθέντα ὁμολο-γίας. ὁ δʼ αὖ θεῖος ὑπὸ μὲν τοῦ νοῦ σωτηρίας ἕνεκαταῖς λογικαῖς ψυχαῖς κατὰ τὰς ἐννοίας διετάχθη, δι᾿ἀληθείας δὲ τῶν ἐν αὐταῖς πεπραγμένων εὑρίσκεται.παραβαίνεται δὲ ὁ μὲν τῆς φύσεως κεναῖς δόξαιςἀγνοηθεὶς ὑπὸ τῶν τῇ ἄγαν φιλοσωματίᾳ προσκει-μένων τῷ σώματι· ὑπερβαίνεται δὲ καταφρονού-μένος ὑπὸ τῶν ὑπεράνω γινομένων τοῦ σώματοςκαὶ διὰ τὸ σῶμα. ὁ δὲ θετὸς καιρῷ μὲν ὑποτάττεταιἄλλοτε ἀλλοῖος γραφόμενος κατὰ τὸ βίαιον τῆς τοῦκρατοῦντος δυναστείας, εἰς κόλασιν δὲ ἀπάγει τὸνἁλόντα, οὔτε τοῦ λαθόντος οὔτε τῆς προαιρέσεωςἐφικέσθαι δυνάμενος ἑκάστου.ὁ δέ γε θεῖος ἀγνοεῖταιμὲν ψυχῇ δι᾿ ἀφροσύνην καὶ ἀκολασίαν ἀκαθάρτῳ,ἐκλάμπει δὲ δι᾿ ἀπαθείας καὶ φρονήσεως. καὶ οὔτεὑπερβῆναι τοῦτον δυνατόν, οὐδὲν γὰρ τούτου ὑπερ-άνω, οὔτ᾿ αὐτοῦ καταφρονῆσαι· οὐ γὰρ ἐκλάμψαιαὐτὸν οἷόν τε ἐν τῷ καταφρονεῖν αὐτοῦ μέλλοντι·οὔτε τύχαις καιρῶν τρέπεται, ὅτι κρείττων ἦν τῆςτύχης καὶ πάσης βίας πολυτρόπου ἰσχυρότερος. νοῦςδὲ αὐτὸν μόνος γινώσκει μεταλλεύων αὐτοῦ τὴνἔρευναν καὶ τετυπωμένον ἐν αὑτῷ ἐξευρίσκει τροφήντε ἀπʼ αὐτοῦ πορίζει τῇ ὥσπερ σώματι αὐτοῦ ψυχῇ.νοῦ γὰρ σῶμα ψυχὴν λογικὴν θετέον, ἣν τρέφει ὁνοῦς τὰς ἐν αὐτῇ ἐννοίας, ἃς ἐνετύπωσε καὶ ἐνεχά-ραξεν ἐκ τῆς τοῦ θείου νόμου ἀληθείας, εἰς ἀναγνώ-ρισιν ἄγων διὰ τοῦ παρ᾿ αὐτῷ φωτός· καὶ διδάσκα-λος αὐτὸς γινόμενος καὶ σωτὴρ καὶ τροφεύς καὶ φύ-λαξ καὶ ἀναγωγός, κατὰ σιγῆς μὲν φθεγγόμενος τὴνἀλήθειαν, τὸν δὲ θεῖον αὐτῆς ἐξελίττειν νόμον διδοὺςδιὰ τῆς εἰς αὐτὸν ἐμβλέψεως ἐν ταῖς εἰς αὐτὸν ἐπι-βολαῖς ἐν αὐτῇ τετυπωμένον ἐξ ἀιδίου ἐπιγινώσκει.κατανοητέον οὖν πρῶτόν σοι τὸν τῆς φύσεως νόμον,ἀπὸ δὲ τούτου ἀναβατέον ἐπὶ τὸν θεῖον, ὃς καὶ τὸντῆς φύσεως διέταξε νόμον· ἀφ᾿ ὧν ὁρμωμένη οὐδα-μοῦ εὐλαβήσῃ τὸν ἔγγραφον. οἱ γὰρ ἔγγραφοι νόμοιχάριν τῶν μετρίων κεῖνται, οὐχ ὅπως μὴ ἀδικῶσιν,ἀλλʼ ὅπως μὴ ἀδικῶνται. ὁ τῆς φύσεως πλοῦτοςἀληθῶς φιλόσοφος ὥρισται καὶ ἔστιν εὐπόριστος, ὁδὲ τῶν κενῶν δοξῶν ἀόριστός τε καὶ δυσπόριστος.ὁ οὖν τῇ φύσκ κατακολουθῶν καὶ μὴ ταῖς κεναῖςδόξαις ἐν πᾶσιν αὐτάρκης· πρὸς γὰρ τὸ τῇ φύσειἀρκοῦν πᾶσα κτῆσίς ἐστι πλοῦτος, πρὸς δὲ τὰς ἀορί-στους ὀρέξεις καὶ ὁ μέγιστος πλοῦτος ἐστίν. οὐ σπά-νιόν γε εὑρεῖν ἄνθρωπον πρὸς τὸ τῆς φύσεως τέλοςπλούσιον καὶ πρὸς τὰς κενὰς δόξας. οὐδεὶς γὰρ τῶνἀφρόνων οἷς ἔχεί ἀρκεῖται, μᾶλλον δὲ οἷς οὐκ ἔχειὀδυνᾶται. ὥσπερ οὖν οἱ πυρέσσοντες διὰ κακοήθειαντῆς νόσου ἀεὶ διψῶσι καὶ τῶν ἐναντιωτάτων ἐπιθυ-μοῦσιν, οὕτω καὶ οἱ τὴν ψυχὴν κακῶς ἔχοντες δια-κειμένην πένονται πάντων ἀεὶ καὶ εἰς πολυτρόπουςἐπιθυμίας ὑπὸ λαιμαργίας ἐμπίπτουσιν.ἁγνεύεινοὖν καὶ οἱ θεοὶ δι᾿ ἀποχῆς βρωμάτων καὶ ἀφροδι-σίων προσέταξαν, εἰς τὸ τῆς φύσεως, ἣν αὐτοὶ συν-ἐστησαν, ἐπάγοντες βούλημα τούς εὐσέβειαν μετιόν-τας, ὡς ἅπαντος τοῦ παρὰ τὸ βούλημα πλεονάζοντοςμιαροῦ καὶ θανασίμου. φοβούμενος γὰρ ὁ πολὺς τὸλιτὸν τῆς διαίτης, διὰ τὸν φόβον ἐπὶ πράξεις πορεύε-ται τὰς μάλιστα πλοῦτον παρασκευαζούσας. καὶ πολ-λοὶ τοῦ πλούτου τυχόντες οὐ τὴν ἀπαλλαγὴν τῶνκακῶν εὗρον, ἀλλὰ μεταβολὴν μειζόνων. δι᾿ ὃ φασὶνοἱ φιλόσοφοι οὐδὲν οὕτως ἀναγκαῖον ὡς τὸ γινώσκεινκαλῶς τὸ μὴ ἀναγκαῖον, πλουσιωτάτην δὲ εἶναι πάν-των τὴν αὐτάρκειαν καὶ σεμνὸν τὸ μηδενὸς δεῖσθαιλαμβάνονται. δι᾿ ὃ καὶ μελετᾶν παρακελεύονται οὐχὅπως τι ποριστέον ἀναγκαῖον, ἀλλ᾿ ὅπως μᾶλλονθαρρήσομεν μὴ πορισθέντος.μηδὲ αἰτιώμεθα τὴνσάρκα ὡς τῶν μεγάλων κακῶν αἰτίαν μηδʼ εἰς τὰπράγματα τρέπωμεν τὰς δυσφορίας, ἐν δὲ τῇ ψυχῇτὰς τούτων αἰτίας μᾶλλον ζητῶμεν καὶ ἀπορρήξαντεςπᾶσαν ματαίαν τῶν ἐφημέρων ὄρεξιν καὶ ἐλπίδα ὅλοιγενώμεθα ἑαυτῶν. ἢ γὰρ διὰ φόβον τις κακοδαιμονεῖἢ δι᾿ ἀόριστον καὶ κενὴν ἐπιθυμίαν· ἅ τις χαλινῶνδύναται τὸν μακάριον ἑαυτῷ περιποιῆσαι λογισμόν.ἐφʼ ὅσον δ᾿ ἂν ἀμηχανῇς, λήθῃ τῆς φύσεως ἀμηχα-νεῖς· αὑτῇ γὰρ ἀορίστους φόβους καὶ ἐπιθυμίαςπροσβάλλεις. κρεῖσσον δέ σοι θαρρεῖν ἐπὶ στιβάδοςκατακειμένῃ ἢ ταράττεσθαι χρυσῆν ἐχούσῃ κλίνηνκαὶ πολυτελῆ τράπεζαν. ἐξ ἐργασίας θηριώδους οὐ-σίας μὲν πλῆθος σωρεύεται, βίος δὲ ταλαίπωρος συν-ίσταται.ἀφυσιολόγητον μηδὲν ἡγοῦ βοώσης τῆςσαρκὸς βοᾶν τὴν ψυχήν. σαρκὸς δὲ φωνὴ μὴ πεινῆν,μὴ διψῆν, μὴ ῥιγοῦν. καὶ ταῦτα τὴν ψυχὴν χαλεπὸνμὲν κωλῦσαι, ἐπισφαλὲς δὲ παρακοῦσαι τῆς παραγγει-λάσης φύσεως αὐτῇ διὰ τῆς προσφυοῦς αὐτῇ αὐταρ-κείας καθ᾿ ἡμέραν καὶ τὰ περὶ τῆς ψυχῆς μικρότεραδιδάσκειν νομίζειν, καὶ εὐτυχοῦντας μὲν γινώσκεινἀτυχεῖν, δυστυχοῦντας δὲ μὴ περὶ μέγα τίθεσθαιὧν τὸ εὐτυχεῖν· καὶ δέχεσθαι μὲν ἀθορύβως τὰ παρὰτῆς τύχης ἀγαθά, παρατετάχθαι δὲ πρὸς τὰ παρ᾿αὐτῆς δοκοῦντα εἶναι κακά· καὶ ὡς ἐφήμερον μὲνπᾶν τὸ τῶν πολλῶν ἀγαθόν ἐστι, σοφία δὲ καὶ ἐπι-στήμη οὐδαμῶς τύχης κοινωνεῖ.οὐκ ἀπορεῖν τού-των πόνος ἐστίν, ἀλλὰ φεύγειν μᾶλλον τὸν ἀνόνητονἐκ τῶν κενῶν δοξῶν πόνον. ἔρωτι γὰρ φιλοσοφίαςἀληθινῆς πᾶσα ταραχώδης καὶ ἐπίπονος ἐπιθυμία ἐκ-λύεται. κενὸς ἐκείνου φιλοσόφου λόγος ὑφ᾿ οὗ μηδὲνπάθος ἀνθρώπου θεραπεύεται· ὥσπερ γὰρ ἰατρικῆςοὐδὲν ὄφελος ἣ μὴ τὰς νόσους τῶν σωμάτωνθεραπεύει,οὕτως οὐδὲ φιλοσοφίας, εἰ μὴ τὸ τῆς ψυχῆς ἐκβάλ-λει πάθος. ταῦτα μὲν οὖν καὶ τὰ πρὸς τούτοις ὅμοιαὁ τῆς φύσεως παραγγέλλει νόμος.ὁ δὲ θεῖος ἐκβοᾷἐν καθαρῷ διανοίας τόμῳ· εἰ μὴ τὸ σῶμα οὕτω σοισυνηρτῆσθαι φυλάσσεις ὡς τοῖς ἐμβρύοις κυοφορου-μένοις τὸ χορίον καὶ τῷ σίτῳ βλαστάνοντι τὴν καλά-μην, οὐ γνώσῃ σεαυτήν. οὐδὲ γὰρ ἄλλος ὅστις μὴοὕτω δοξάζει ἔγνω ἑαυτόν. ὥσπερ οὖν τὸ χορίονσυγγενόμενον καὶ ἡ καλάμη τοῦ σίτου, τρυχωθένταδὲ ῥίπτεται ἑκάτερα, οὕτω καὶ τὸ συναρτώμενον τῇψυχῇ παρείκῃ σῶμα οὐ μέρος ἀνθρώπου· ἀλλ᾿ ἵναμὲν ἐν γαστρὶ γένηται, προσυφάνθη τὸ χορίον, ἵναδὲ ἐπὶ γῆς γένηται, συνεζύγη τὸ σῶμα. ὅσῳ τις τέτρα-πται πρὸς τὸ θνητόν, τοσούτῳ τὴν ἑαυτοῦ γνώμηνἀσύμμετρον παρασκευάζει πρὸς τὸ τῆς ἀφθαρσίαςμέγεθος· καὶ ὅσῳ τῆς τοῦ σώματος προσπαθείας ἀφί-σταται, τοσούτῳ μέτρῳ τῷ θείῳ πελάζει. ὁ συνετὸςἀνὴρ καὶ θεοφιλὴς ὅσα οἱ ἄλλοι μοχθοῦσι τοῦ σώμα-τος ἕνεκα, τοσαῦτα ὑπὲρ τῆς ψυχῆς σπουδάσεταιπονῆσαι, οὐ τὸ μεμνῆσθαι ὧν ἤκουσεν αὔταρκεςεἶναι νομίζων, τὸ δὲ ἀνατρέχειν εἰς ἃ δεῖ δι᾿ ὧνἤκουσεν μελετῶν.γυμνὸς δὲ ἀποσταλεὶς γυμνητεύωνκαλέσει τὸν πέμψαντα. μόνου γὰρ τοῦ μὴ τοῖς ἀλλο-τρίοις πεφορτισμένου ἐπήκοος ὁ θεός, καὶ τῶν καθα-ρῶν ἀπὸ τῆς φθορᾶς ὑπερκείμενος. μέγα ἡγο σοιἐφόδιον εἰς βίον μακάριον τὸ δεδεμένον ἐν φύσειδῆσαι τὸν δήσαντα. ἐδέθημεν γὰρ φύσεως δεσμοῖςοἷς ἡμὰς περιέβαλε, κοιλίᾳ, μορίοις, λαιμῷ, τοῖςἄλλοις μέρεσι τοῦ σώματος καὶ ταῖς δι᾿ αὐτῶν χρή-σεσι καὶ ἡδυπαθείαις καὶ τοῖς ὑπὲρ τούτων φόβοις.ἐὰν οὖν τούτων τῆς γοητείας ὑπεράνω γενώμεθα καὶτῆς ἐπιβουλῆς φυλαξώμεθα τὴν παγίδα, ἐδήσαμεντὸν δήσαντα. μήτε οὖν εἰ ἄρρην εἶ μήτε εἰ θήλειατὸ σῶμα πολυπραγμόνει, μηδὲ γυναῖκα ἴδῃς σαυτήν,ὅτι μηδ᾿ ἐγω σοι ὡς τοιαύτῃ προσέσχον. φεῦγε τῆςψυχῆς πᾶν τὸ θηλυνόμενον, ὡς εἰ καὶ ἄρρενος εἶχεςτὸ σῶμα περικείμενον. ἐκ παρθένου γὰρ ψυχῆς καὶᾐθέου νοῦ τὰ τικτόμενα μακαριώτατα· ἐξ ἀδιαφθόρωνγὰρ τὰ ἄφθορα· ἃ δὲ τίκτει τὸ σῶμα, μιαρὸν πᾶσιτοῖς θεοῖς ἐνομίσθη.μεγάλη οὖν παιδεία ἄρχειν τοῦσώματος. πολλάκις κόπτουσί τινα μέρη ἐπὶ σωτηρίᾳτοῦ σώματος· σὺ δ᾿ ἐπὶ σωτηρίᾳ τῆς ψυχῆς ἕτοιμοςἔσο τὸ ὅλον σῶμα ἀποκόπτειν. ὧν γὰρ ἕνεκα ζῆνἐθέλεις, καὶ ἀποθανεῖν μὴ κατόκνει. ἡγείσθω τοί-νυν πάσης ὁρμῆς ὁ λόγος ἐξορίζων τούς δεινοὺς δε-σπότας καὶ ἀθέους ἀφ᾿ ἡμῶν· ὅτι καὶ χαλεπώτερονδουλεύειν πάθεσιν ἢ τυράννοις. ἀδύνατον δ᾿ εἶναιἐλεύθερον τὸν ὑπὸ παθῶν κρατούμενον· ὅσα γὰρπάθη ψυχῆς, τοσοῦτοι καὶ ὠμοὶ δεσπόται.οἰκέταςπειρῶ μὴ ἀδικεῖν μηδὲ ὀργιζομένη κολάσῃς· κολάζεινδὲ μέλλουσα πεῖθε πρότερον ὅτι ἐπὶ συμφέροντι κο-λάζεις, διδοῦσα αὐτοῖς καιρὸν ἀπολογίας. παραιτοῦεἰς τὴν κτῆσιν τοὺς αὐθάδεις. τὰ πολλὰ ἄσκει αὐ-τουργεῖν· λιτὸν γὰρ καὶ εὔπορον τὸ τῆς αὐτουργίας,καὶ δεῖ ἑκάστῳ τῶν μερῶν πρὸς ὃ ἡ φύσις κατε-σκεύασε χρῆσθαι τοὺς ἀνθρώπους, τῆς φύσεως ἄλλουμὴ δεομένης. τοῖς γὰρ μὴ χρωμένοις τοῖς ἰδίοις,καταχρωμένοις δὲ τοῖς ἄλλοις διπλοῦν τὸ φορτίον καὶπρὸς τὴν δεδομένην τὰ μέρη φύσιν ἀχάριστον. ψι-λῆς δὲ ἕνεκα ἡδονῆς μηδέποτε χρήσῃ τοῖς μερεσιπολλῷ γὰρ κρεῖττον τεθνάναι ἢ δι᾿ ἀκρασίαν τὴνψυχὴν ἀμαυρῶσαι . . . . κακίαν ἐνδιορθουμένη τῆςφύσεως . . . . οἷα δὲ οἰκέταις κοινωνοῦσα τιμῆς μταδίδου τοῖς βελτίοσιν. οὐκ ἔσθʼ ὅπως γὰρ οὖν ἄν-θρωπον ἀδικοῦντα σέβειν θεόν· ἀλλὰ κρηπὶς εὐσε-βείας σοι νομιζέσθω ἡ φιλανθρωπία καὶ . . . .