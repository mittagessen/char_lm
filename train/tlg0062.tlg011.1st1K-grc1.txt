ΜΑΚΡΟΒΙΟΙὌναρ τι τοῦτο, λαμπρότατε Κυίντιλλε, κελευσθεὶς 1προσφέρω σοι δῶρον τοὺς μακροβίους,πάλαι μὲν τὸ ὄναρ ἰδὼν καὶ ἱστορήσας τοῖςφίλοις, ὅτε ἐτίθεσο τῷ δευτέρῳ σου παιδὶ τοὔνομα·συμβαλεῖν δὲ οὐκ ἔχων τίνας ὁ θεὸςκελεύει μοι προσφέρειν σοι τοὺς μακροβίους, τότεμὲν εὐξάμην τοῖς θεοῖς ἐπὶ μήκιστον ὑμᾶς βιῶναισέ τε αὐτὸν καὶ παῖδας τοὺς σούς, τοῦτο συμφέρειννομίζων καὶ σύμπαντι μὲν τῷ τῶν ἀνθρώπωνγένει, πρὸ δὲ τῶν ἁπάντων αὐτῷ τε ἐμοὶ καὶπᾶσι τοῖς ἐμοῖς· καὶ γὰρ κἀμοί τι ἀγαθὸν ἐδόκειπροσημαίνειν ὁ θεός.σκεπτόμενος δὲ κατʼ ἐμαυτὸν 2εἰς ἔννοιαν 1 ἦλθον, εἰκὸς εἶναι τοὺς θεοὺςἀνδρὶ περὶ παιδείαν ἔχοντι ταῦτα προστάσσονταςκελεύειν προσφέρειν σοι τῶν ἀπὸ τῆς τέχνης.ταύτην οὖν αἰσιωτάτην νομίζων τὴν τῶν σῶν γενεθλίωνἡμέραν δίδωμί σοι τοὺς ἱστορημένους εἰς μακρὸνγῆρας ἀφικέσθαι ἐν ὑγιαινούσῃ τῇ ψυχῇ καὶὁλοκλήρῳ τῷ σώματι. καὶ γὰρ ἂν καὶ ὄφελοςγένοιτό τί σοι ἐκ τοῦ συγγράμματος διπλοῦν·τὸ μὲν εὐθυμία τις καὶ ἐλπὶς ἀγαθὴ καὶ αὐτὸν ἐπὶμήκιστον δύνασθαι βιῶναι, τὸ δὲ διδασκαλία τιςἐκ παραδειγμάτων, εἰ ἐπιγνοίης ὅτι οἱ μάλισταἑαυτῶν ἐπιμέλειαν ποιησάμενοι κατά τε σῶμα1 ἔννοιαν Cobet: σύννοιραν MSS.καὶ κατὰ ψυχήν, οὗτοι δὴ εἰς μακρότατον γῆραςἦλθον σὺν ὑγιείᾳ παντελεῖ.Νέστορα μὲν οὖν 3τὸν σοφώτατον τῶν Ἀχαιῶν ἐπὶ τρεῖς παρατεῖναιγενεὰς Ὅμηρος λέγει, ὃν συνίστησιν ἡμῖν γεγυμνασμένονἄριστα καὶ ψυχῇ καὶ σώματι. καὶΤειρεσίαν δὲ τὸν μάντιν ἡ τραγῳδία μέχρις ἓξγενεῶν παρατεῖναι λέγει. πιθανὸν δʼ ἂν εἴηἄνδρα θεοῖς ἀνακείμενον καθαρωτέρᾳ διαίτῃ χρώμενον1ἐπὶ μήκιστον βιῶναι.καὶ γένη δὲ ὅλα 4μακρόβια ἱστορεῖται διὰ τὴν δίαιταν, ὥσπερΑἰγυπτίων οἱ καλούμενοι ἱερογραμματεῖς, Ἀσσυρίωνδὲ καὶ Ἀράβων οἱ ἐξηγηταὶ τῶν μύθων,Ἰνδῶν δὲ οἱ καλούμενοι Βραχμᾶνες, ἄνδρεςἀκριβῶς φιλοσοφίᾳ σχολάζοντες, καὶ οἱ καλούμενοιδὲ μάγοι, γένος τοῦτο μαντικὸν καὶ θεοῖςἀνακείμενον παρά τε Πέρσαις καὶ Πάρθοις καὶΒάκτροις καὶ Χωρασμίοις καὶ Ἀρείοις καὶ Σάκαιςκαὶ Μήδοις καὶ παρὰ πολλοῖς ἄλλοις βαρβάροις,ἐρρωμένοι τέ εἰσι καὶ πολυχρόνιοι διὰ τὸ μαγεύεινδιαιτώμενοι καὶ αὐτοὶ ἀκριβέστερον.ἤδη δὲ 5καὶ ἔθνη ὅλα μακροβιώτατα, ὥσπερ Σῆρας μὲνἱστοροῦσι μέχρι τριακοσίων ζῆν ἐτῶν, οἱ μὲν τῷἀέρι, οἱ δὲ τῇ γῇ τὴν αἰτίαν τοῦ μακροῦ γήρως προστιθέντες,οἱ δὲ καὶ τῇ διαίτῃ· ὑδροποτεῖν γάρ φασιτὸ ἔθνος τοῦτο σύμπαν. καὶ Ἀθῴτας δὲ μέχριτριάκοντα καὶ ἑκατὸν ἐτῶν βιοῦν ἱστορεῖται, καὶτοὺς Χαλδαίους ὑπὲρ τὰ ἑκατὸν ἔτη βιοῦν λόγος,τούτους μὲν καὶ κριθίνῳ ἄρτῳ χρωμένους, ὡςὀξυδορκίας τοῦτο φάρμακον· οἷς γέ φασι διὰ τὴντοιαύτην δίαιταν καὶ τὰς ἄλλας αἰσθήσεις ὑπὲρτοὺς ἄλλους ἀνθρώπους ἐρρωμένας εἶναι.1 χρώμενον Madivig: χρώμενον τὸν Τειρησίαν MSS.Αλλὰ ταῦτα μὲν περί τε τῶν μακροβίων 6γενῶν καὶ τῶν ἐθνῶν, ἅτινά φασιν ὡς ἐπὶ πλεῖστονδιαγίγνεσθαι χρόνον, οἱ μὲν διὰ τὴν γῆν καὶτὸν ἀέρα, οἱ δὲ διὰ τὴν δίαιταν, οἱ δὲ καὶ δι᾿ ἄμφω.ἐγὼ δʼ ἄν σοι δικαίως τὴν ἐλπίδα ῥᾳδίαν1παράσχοιμι ἱστορήσας ὅτι καὶ κατὰ πᾶσαν γῆνκαὶ κατὰ πάντα ἀέρα μακρόβιοι γεγόνασιν ἄνδρεςοἱ γυμνασίοις τοῖς προσήκουσιν καὶ διαίτῃ τῇἐπιτηδειοτάτῃ πρὸς ὑγίειαν χρώμενοι.διαίρεσιν 7δὲ τοῦ λόγου ποιήσομαι τὴν πρώτην κατὰτἀπιτηδεύματα τῶν ἀνδρῶν, καὶ πρώτους γέ σοιτοὺς βασιλικοὺς καὶ τοὺς στρατηγικοὺς ἄνδραςἱστορήσω, ὧν ἕνα ἡ2 εὐσεβεστάτη μεγάλουθειοτάτου αὐτοκράτορος τύχη εἰς τὴν τελεωτάτηνἀγαγοῦσα τάξιν εὐεργέτηκε τὰ μέγιστα τὴνοἰκουμένην τὴν ἑαυτοῦ· οὕτω γὰρ ἂν ἀπιδὼν καὶσὺ τῶν μακροβίων ἀνδρῶν πρὸς τὸ ὅμοιον τῆςἕξεως καὶ τῆς τύχης ἑτοιμότερον ἐλπίσειας γῆραςὑγιεινὸν καὶ μακρὸν καὶ ἅμα ζηλώσας ἐργάσαιοσαυτῷ τῇ διαίτῃ μέγιστόν τε ἅμα καὶ ὑγιεινότατονβίον.Πομπίλιος Νουμᾶς ὁ εὐδαιμονέστατος τῶν 8Ῥωμαίων βασιλέων καὶ μάλιστα περὶ τὴν θεραπείαντῶν θεῶν ἀσχοληθεὶς ὑπὲρ τὰ ὀγδοήκονταἔτη βεβιωκέναι ἱστορεῖται. Σέρβιος δὲ ΤούλλιοςῬωμαίων καὶ οὗτος βασιλεὺς ὑπὲρ τὰ ὀγδοήκονταἔτη καὶ αὐτὸς βιῶσαι ἱστορεῖται. Ταρκυίνιος δὲὁ τελευταῖος Ῥωμαίων βασιλεὺς φυγαδευθεὶς καὶ1 ῥᾳδίαν Schwartz: ῥᾳδίως MSS.2 ἡ Marcilius, Maius: καὶ MSS.ἐπὶ Κύμης διατρίβων ὑπὲρ τὰ ἐνενήκοντα ἔτηλέγεται στερρότατα βιῶσαι.οὗτοι μὲν οὖν Ῥωμαίων 9βασιλεῖς, οἷς συνάψω καὶ τοὺς λοιποὺςβασιλέας τοὺς εἰς μακρὸν γῆρας ἀφικομένους καὶμετʼ αὐτοὺς κατὰ τὰ ἐπιτηδεύματα ἑκάστους. ἐπὶτέλει δέ σοι καὶ τοὺς λοιποὺς Ῥωμαίων τοὺςεἰς μήκιστον γῆρας ἀφικομένους προσαναγράψω,προσθεὶς ἅμα καὶ τοὺς κατὰ τὴν λοιπὴν Ἰταλίανἐπὶ πλεῖστον βιώσαντας· ἀξιόλογος γὰρ ἔλεγχοςἡ ἱστορία τῶν διαβάλλειν πειρωμένων τὸν ἐνταῦθαἀέρα, ὥστε καὶ ἡμᾶς χρηστοτέρας ἔχειν τὰς ἐλπίδας,τελείους ἡμῖν τὰς εὐχὰς ἔσεσθαι πρὸς τὸ εἰςμήκιστόν τε καὶ λιπαρὸν τὸν πάσης γῆς καὶθαλάττης δεσπότην γῆρας ἀφικέσθαι, τῇ ἑαυτοῦοἰκουμένῃ διαρκέσοντα1 ἤδη καὶ γέροντα.Ἀργανθώνιος μὲν οὖν Ταρτησσίων βασιλεὺς 10πεντήκοντα καὶ ἑκατὸν ἔτη βιῶναι λέγεται, ὡςἩρόδοτος ὁ λογοποιὸς καὶ ὁ μελοποιὸς Ἀνακρέων·ἀλλὰ τοῦτο μὲν μῦθός τισι δοκεῖ. Ἀγαθοκλῆς δὲὀ Σικελίας τύραννος ἐτῶν ἐνενήκοντα ἐτελεύτα,2καθάπερ Δημοχάρης καὶ Τίμαιος ἱστοροῦσιν.Ἱέρων τε ὁ Συρακουσίων τύραννος δύο καὶ ἐνενήκονταἐτῶν γενόμενος ἐτελεύτα νόσῳ, βασιλεύσαςἑβδομήκοντα ἔτη, ὥσπερ Δημήτριός τε ὁ Καλλατιανὸςκαὶ ἄλλοι λέγουσιν. Ἀτέας δὲ Σκυθῶνβασιλεὺς μαχόμενος πρὸς Φίλιππον περὶ τὸνἼστρον ποταμὸν ἔπεσεν ὑπὲρ τὰ ἐνενήκοντα ἔτηγεγονώς. Βάρδυλις δὲ ὁ Ἰλλυριῶν βασιλεὺς ἀφʼ1 διαρκέσοντα H, variant in B: βασιλεύοντα other MSS.2 Text Schwartz, and correction in Γ: ἐνενήκοντα πέντε(i.e. ε) τελευτᾷ MSS.ἵππου λέγεται μάχεσθαι ἐν τῷ πρὸς Φίλιππονπολέμῳ εἰς ἐνενήκοντα τελῶν ἔτη. Τήρης δὲὈδρυσῶν βασιλεύς, καθά φησι Θεόπομπος, δύοκαὶ ἐνενήκοντα ἐτῶν ἐτελεύτησεν.Ἀντίγονος 11δὲ ὁ Φιλίππου ὁ μονόφθαλμος βασιλεύων Μακεδόνωνπερὶ Φρυγίαν μαχόμενος Σελεύκῳ καὶΛυσιμάχῳ τραύμασι πολλοῖς περιπεσὼν ἐτελεύτησενἐτῶν ἑνὸς καὶ ὀγδοήκοντα, ὥσπερ ὁ συστρατευόμενοςαὐτῷ Ἱερώνυμος ἱστορεῖ. καὶ Λυσίμαχοςδὲ Μακεδόνων βασιλεὺς ἐν τῇ πρὸς Σέλευκονἀπώλετο μάχῃ ἔτος ὀγδοηκοστὸν τελῶν, ὡς ὁαὐτός φησιν Ἱερώνυμος. Ἀντίγονος δέ, ὃς υἱὸς1μὲν ἦν Δημητρίου, υἱωνὸς δὲ Ἀντίγονου τοῦ μονοφθάλμου,οὗτος τέσσαρα καὶ τεσσαράκοντα Μακεδόνωνἐβασίλευσεν ἔτη, ἐβίωσε δὲ ὀγδοήκοντα, ὡςΜήδειός τε ἱστορεῖ καὶ ἄλλοι συγγραφεῖς. ὁμοίωςδὲ καὶ Ἀντίπατρος ὁ Ἰολάου μέγιστον δυνηθεὶςκαὶ ἐπιτροπεύσας πολλοὺς Μακεδόνων βασιλέαςὑπὲρ τὰ ὀγδοήκοντα οὗτος ἔτη ζήσας ἐτελεύτα τὸνβίον.Πτολεμαῖος δὲ ὁ Λάγου ὁ τῶν καθʼ 12αὑτὸν εὐδαιμονέστατος βασιλέων Αἰγύπτου μὲνἐβασίλευσεν, τέσσαρα δὲ καὶ ὀγδοήκοντα βιώσαςἔτη ζῶν παρέδωκεν τὴν ἀρχὴν πρὸ δύο ἐτοῖν τῆςτελευτῆς Πτολεμαίῳ τῷ υἱῷ, Φιλαδέλφῳ δὲἐπίκλησιν, ὅστις διεδέξατο τὴν πατρῴαν βασιλείανἀδελφῶν  2 Φιλέταιρος δὲ πρῶτος μὲν ἐκτήσατοτὴν περὶ Πέργαμον ἀρχὴν καὶ κατέσχεν εὐνοῦχοςὤν, κατέστρεψε δὲ τὸν βίον ὀγδοήκοντα ἐτῶν1 ὃς υἱὸς A.M.H.: υἱὸς MSS.2 Supply προτιμηθεὶς πρεσβυτέρων, or the like: see noteopposite.γενόμενος. Ἄτταλος δὲ ὁ ἐπικληθεὶς Φιλάδελφος,τῶν Περγαμηνῶν καὶ οὗτος βασιλεύων, πρὸς ὃνκαὶ Σκιπίων Ῥωμαίων στρατηγὸς ἀφίκετο, δύοκαὶ ὀγδοήκοντα ἐτῶν ἐξέλιπε τὸν βίον.Μιθριδάτης 13δὲ ὁ Πόντου βασιλεὺς ὁ προσαγορευθεὶςΚτίστης Ἀντίγονον τὸν μονόφθαλμον φεύγων ἐπὶΠόντου ἐτελεύτησεν βιώσας ἔτη τέσσαρα καὶὀγδοήκοντα, ὥσπερ Ἱερώνυμος ἱστορεῖ καὶ ἄλλοισυγγραφεῖς.  Ἀριαράθης δὲ ὁ Καππαδοκῶνβασιλεὺς δύο μὲν καὶ ὀγδοήκοντα ἔζησεν ἔτη,ὡς Ἱερώνυμος ἱστορεῖ· ἐδυνήθη δὲ ἴσως καὶ ἐπὶπλέον διαγενέσθαι, ἀλλʼ ἐν τῇ πρὸς Περδίκκανμάχῃ ζωγρηθεὶς ἀνεσκολοπίσθη.Κῦρος δὲ ὁ 14Περσῶν βασιλεὺς ὁ παλαιός, ὡς δηλοῦσιν οἱΠερσῶν καὶ Ἀσσυρίων ὧροι, οἷς καὶ Ὀνησίκριτος ὁτὰ περὶ Ἀλέξανδρον συγγράψας συμφωνεῖν δοκεῖ,ἑκατοντούτης γενόμενος ἐζήτει μὲν ἕνα ἕκαστοντῶν φίλων, μαθὼν δὲ τοὺς πλείστους διεφθαρμένουςὑπὸ Καμβύσου τοῦ υἱέος, καὶ φάσκοντοςΚαμβύσου κατὰ πρόσταγμα τὸ ἐκείνου ταῦταπεποιηκέναι, τὸ μέν τι πρὸς τὴν ὠμότητα τοῦ υἱοῦδιαβληθείς, τὸ δέ τι ὡς παρανοοῦντα αὑτὸν αἰτιασάμενοςἀθυμήσας ἐτελεύτα τὸν βίον.Ἀρταξέρξης 15ὁ Μνήμων ἐπικληθείς, ἐφʼ ὃν Κῦρος ὁἀδελφὸς ἐστρατεύσατο, βασιλεύων ἐν Πέρσαιςἐτελεύτησεν νόσῳ ἓξ καὶ ὀγδοήκοντα ἐτῶν γενόμενος,ὡς δὲ Δίνων ἱστορεῖ, τεσσάρων καὶ ἐνενήκοντα.Ἀρταξέρξης ἕτερος Περσῶν βασιλεύς, ὅνφησιν ἐπὶ τῶν πατέρων τῶν ἑαυτοῦ Ἰσίδωρος ὁΧαρακηνὸς συγγραφεὺς βασιλεύειν, ἔτη τρία καὶἐνενήκοντα βιοὺς ἐπιβουλῇ τἀδελφοῦ Γωσίθρουἐδολοφονήθη. Σινατρόκης δὲ ὁ Παρθυαίων βασιλεὺςἔτος ὀγδοηκοστὸν ἤδη γεγονὼς ὑπὸ ΣακαυράκωνΣκυθῶν καταχθεὶς βασιλεύειν ἤρξατοκαὶ ἐβασίλευσεν ἔτη ἑπτά. Τιγράνης δὲ ὁἈρμενίων βασιλεύς, πρὸς ὃν Λούκουλλος ἐπολέμησεν,πέντε καὶ ὀγδοήκοντα ἐτῶν ἐτελεύτανόσῳ.Ὑσπαυσίνης δὲ ὁ Χάρηκος καὶ τῶν 16κατʼ Ἐρυθρὰν θάλασσαν τόπων βασιλεὺς πέντεκαὶ ὀγδοήκοντα ἐτῶν νοσήσας ἐτελεύτησεν.Τίραιος δὲ ὁ μεθʼ Ὑσπαυσίνην τρίτος βασιλεύσαςδύο καὶ ἐνενήκοντα βιοὺς ἔτη1 ἐτελεύτα νόσῳ.Ἀρτάβαζος δὲ ὁ μετὰ Τίραιον ἕβδομος βασιλεύσαςΧάρακος ἓξ καὶ ὀγδοήκοντα ἐτῶν καταχθεὶς ὑπὸΠάρθων ἐβασίλευσε. Καμνασκίρης δὲ βασιλεὺςΠαρθυαίων ἓξ καὶ ἐνενήκοντα ἔζησεν ἔτη.Μασσινίσσας 17δὲ Μαυρουσίων βασιλεὺς ἐνενήκονταἐβίωσεν ἔτη. Ἄσανδρος δὲ ὁ ὑπὸ τοῦ θεοῦΣεβαστοῦ ἀντὶ ἐθνάρχου βασιλεὺς ἀναγορευθεὶςΒοσπόρου περὶ ἔτη ὢν ἐνενήκοντα ἱππομαχῶν καὶπεζομαχῶν οὐδενὸς ἥττων ἐφάνη· ὡς δὲ ἑώρα τοὺςἑαυτοῦ ὑπὸ τὴν μάχην2 Σκριβωνίῳ προστιθεμένουςἀποσχόμενος σιτίων ἐτελεύτησεν βιοὺς ἔτη τρίακαὶ ἐνενήκοντα· Γοαισὸς δέ, ὥς φησιν Ἰσίδωρος ὁΧαρακηνός, ἐπὶ τῆς ἑαυτοῦ ἡλικίας Ὀμάνων τῆςἀρωματοφόρου βασιλεύσας πεντεκαίδεκα καὶ ἑκατὸνγεγονὼς ἐτῶν ἐτελεύτησεν νόσῳ.Βασιλέας μὲν οὖν τοσούτους ἱστορήκασι μακροβίουςοἱ πρὸ ἡμῶν. ἐπεὶ δὲ καὶ φιλόσοφοι 18καὶ πάντες οἱ περὶ παιδείαν ἔχοντες, ἐπιμέλειάνπως καὶ οὗτοι ποιούμενοι ἑαυτῶν, εἰς μακρὸν1 ἔτη Schwartz: not in MSS.2 τοὺς ἑαυτοῦ ὑπὸ τὴν μάχην Guyet: τοὺς ὑπὸ τῇ μάχῃ MSS.γῆρας ἦλθον, ἀναγράψομεν καὶ τούτων τοὺςἱστορημένους, καὶ πρώτους γε φιλοσόφους. Δημόκριτοςμὲν Ἀβδηρίτης ἐτῶν γεγονὼς τεσσάρωνκαὶ ἑκατὸν ἀποσχόμενος τροφῆς ἐτελεύτα. Ξενόφιλοςδὲ ὁ μουσικός, ὥς φησιν Ἀριστόξενος,προσσχὼν τῇ Πυθαγόρου φιλοσοφίᾳ ὑπὲρ τὰπέντε καὶ ἑκατὸν ἔτη Ἀθήνησιν ἐβίωσεν. Σόλωνδὲ καὶ Θαλῆς καὶ Πιττακός, οἵτινες τῶν κληθέντωνἑπτὰ σοφῶν ἐγένοντο, ἑκατὸν ἕκαστος ἔζησενἔτη, Ζήνων δὲ ὁ τῆς Στωϊκῆς φιλοσοφίας 19ἀρχηγὸς ὀκτὼ καὶ ἐνενήκοντα· ὅν φασινεἰσερχόμενον εἰς τὴν ἐκκλησίαν καὶ προσπταίσανταἀναφθέγξασθαι, Τί με βοᾷς; καὶ ὑποστρέψανταοἴκαδε καὶ ἀποσχόμενον τροφῆς τελευτῆσαιτὸν βίον. Κλεάνθης δὲ ὁ Ζήνωνος μαθητὴςκαὶ διάδοχος ἐννέα καὶ ἐνενήκοντα οὗτος γεγονὼςἔτη φῦμα ἔσχεν ἐπὶ τοῦ χείλους καὶ ἀποκαρτερῶνἐπελθόντων αὐτῷ παῤ ἑταίρων τινῶν γραμμάτωνπροσενεγκάμενος τροφὴν καὶ πράξας περὶ ὧνἠξίουν οἱ φίλοι, ἀποσχόμενος αὖθις τροφῆς ἐξέλιπετὸν βίον.Ξενοφάνης δὲ ὁ Δεξίνου μὲν 20υἱός, Ἀρχελάου δὲ τοῦ φυσικοῦ μαθητὴς ἐβίωσενἕτη ἓν καὶ ἐνενήκοντα· Ξενοκράτης δὲ Πλάτωνοςμαθητὴς γενόμενος τέσσαρα καὶ ὀγδοήκοντα·Καρνεάδης δὲ ὁ τῆς νεωτέρας Ἀκαδημίας ἀρχηγὸςἔτη πέντε καὶ ὀγδοήκοντα· Χρύσιππος ἓν καὶὀγδοήκοντα· Διογένης δὲ ὁ Σελευκεὺς ἀπὸ ΤίγριοςΣτωϊκὸς φιλόσοφος ὀκτὼ καὶ ὀγδοήκοντα· ΠοσειδώνιοςἈπαμεὺς τῆς Συρίας, νόμῳ δὲ Ῥόδιος,φιλόσοφός τε ἅμα καὶ ἱστορίας συγγραφεὺς τέσσαρακαὶ ὀγδοήκοντα· Κριτόλαος ὁ Περιπατητικὸςὑπὲρ δύο καὶ ὀγδοήκοντα.Πλάτων δὲ 21ὁ ἱερώτατος ἓν καὶ ὀγδοήκοντα. ἈθηνόδωροςΣάνδωνος Ταρσεὺς Στωϊκός, ὃς καὶ διδάσκαλοςἐγένετο Καίσαρος Σεβαστοῦ θεοῦ, ὑφʼ οὗ ἡΤαρσέων πόλις καὶ φόρων ἐκουφίσθη, δύο καὶὀγδοήκοντα ἔτη βιοὺς ἐτελεύτησεν ἐν τῇ πατρίδι,καὶ τιμὰς ὁ Ταρσέων δῆμος αὐτῷ κατʼἔτος ἕκαστον ἀπονέμει ὡς ἥρωϊ. Νέστωρ δὲΣτωϊκὸς ἀπὸ Ταρσοῦ διδάσκαλος ΚαίσαροςΤιβερίου ἔτη δύο καὶ ἐνενήκοντα· Ξενοφῶν δὲὁ Γρύλου ὑπὲρ τὰ ἐνενήκοντα ἐβίωσεν ἔτη.οὗτοι μὲν φιλοσόφων οἱ ἔνδοξοι.Συγγραφέων δὲ Κτησίβιος μὲν ἐτῶν ἑκατον καὶ 22τεσσάρων1 ἐν περιπάτῳ ἐτελεύτησεν, ὡς Ἀπολλόδωροςἐν τοῖς χρονικοῖς ἱστορεῖ. Ἱερώνυμος δὲ ἐνπολέμοις γενόμενος καὶ πολλοὺς καμάτους ὑπομείναςκαὶ τραύματα ἔζησεν ἔτη τέσσαρα καὶ ἑκατόν,ὡς Ἀγαθαρχίδης ἐν τῇ ἐνάτῃ τῶν περὶ τῆς Ἀσίαςἱστοριῶν λέγει, καὶ θαυμάζει γε τὸν ἄνδρα ὡςμέχρι τῆς τελευταίας ἡμέρας ἄρτιον ὄντα ἐν ταῖςσυνουσίαις καὶ πᾶσι τοῖς αἰσθητηρίοις, μηδενὸςγενόμενον τῶν πρὸς ὑγίειαν ἐλλιπῆ. Ἑλλάνικοςὁ Λέσβιος ὀγδοήκοντα καὶ πέντε, καί Φερεκύδηςὁ Σύριος ὁμοίως ὀγδοήκοντα καὶ πέντε. Τίμαιοςὁ Ταυρομενίτης ἓξ καὶ ἐνενήκοντα· Ἀριστόβουλοςδὲ ὁ Κασανδρεὺς ὑπὲρ τὰ ἐνενήκοντα ἔτη λέγεταιβεβιωκέναι, τὴν ἱστορίαν δὲ τέταρτον καὶ ὀγδοηκοστὸνἕτος γεγονὼς ἤρξατο συγγράφειν, ὡς1 Text Belin : ρκδ (a misreading of ρκ΄δ) MSS.αὐτὸς ἐν ἀρχῇ τῆς πραγματείας λέγει. Πολύβιοςδὲ ὁ Λυκόρτα Μεγαλοπολίτης ἀγρόθεν ἀνελθὼνἀφʼ ἵππου κατέπεσεν καὶ ἐκ τούτου νοσήσας ἀπέθανενἐτῶν δύο καὶ ὀγδοήκοντα, Ὑψικράτης δὲ ὁἈμισηνὸς συγγραφεὺς διὰ πολλῶν μαθημάτωνγενόμενος ἔτη δύο καὶ ἐνενήκοντα.Ῥητόρων δὲ Γοργίας, ὅν τινες σοφιστὴν καλοῦσιν, 23ἕτη ἑκατὸν ὀκτώ· τροφῆς δὲ ἀποσχόμενος ἐτελεύτησεν·ὅν φασιν ἐρωτηθέντα τὴν αἰτίαν τοῦμακροῦ γήρως καὶ ὑγιεινοῦ ἐν πάσαις ταῖς αἰσθήσεσινεἰπεῖν, διὰ τὸ μηδέποτε συμπεριενεχθῆναιταῖς ἄλλων εὐωχίαις. Ἰσοκράτης ἓξ καὶ ἐνενήκονταἔτη γεγονὼς τὸν πανηγυρικὸν ἔγραφε λόγον,περὶ ἔτη δὲ ἑνὸς ἀποδέοντα ἑκατὸν γεγονὼς ὡςᾔσθετο Ἀθηναίους ὑπὸ Φιλίππου ἐν τῇ περὶΧαιρώνειαν μάχῃ νενικημένους, ποτνιώμενος τὸνΕὐριπίδειον στίχον προηνέγκατο εἰς ἑαυτὸνἀναφέρων,Σιδώνιόν ποτʼ ἄστυ Κάδμος ἐκλιπών·καὶ ἐπειπὼν ὡς δουλεύσει ἡ Ἑλλάς, ἐξέλιπε τὸνβίον. Ἀπολλόδωρος δὲ ὁ Περγαμηνὸς ῥήτωρ, θεοῦΚαίσαρος Σεβαστοῦ διδάσκαλος γενόμενος καὶσὺν Ἀθηνοδώρῳ τῷ Ταρσεῖ φιλοσόφῳ παιδεύσαςαὐτόν, ἔζησεν ταὐτὰ τῷ Ἀθηνοδώρῳ ἔτη ὀγδοήκονταδύο. Ποτάμων δὲ οὐκ ἄδοξος ῥήτωρ ἔτηἐνενήκοντα.Σοφοκλῆς ὁ τραγῳδοποιὸς ῥᾶγα σταφυλῆς 24καταπιὼν ἀπεπνίγη πέντε καὶ ἐνενήκοντα ζήσαςἔτη. οὗτος ὑπὸ Ἰοφῶντος τοῦ υἱέος ἐπὶ τέλειτοῦ βίου παρανοίας κρινόμενος ἀνέγνω τοῖς δικασταῖςΟἰδίπουν τὸν ἐπὶ Κολωνῷ, ἐπιδεικνύμενος διὰτοῦ δράματος ὅπως τὸν νοῦν ὑγιαίνει, ὡς τοὺςδικαστὰς τὸν μὲν ὑπερθαυμάσαι, καταψηφίσασθαιδὲ τοῦ υἱοῦ αὐτοῦ μανίαν.Κρατῖνος δὲ ὁ τῆς 25κωμῳδίας ποιητὴς ἑπτὰ 1 πρὸς τοῖς ἐνενήκονταἔτεσιν ἐβίωσε, καὶ πρὸς τῷ τέλει τοῦ βίου διδάξαςτὴν Πυτίνην καὶ νικήσας μετʼ οὐ πολὺ ἐτελεύτα.καὶ Φιλήμων δὲ ὁ κωμικός, 2 ὁμοίως τῷ Κρατίνῳἑπτὰ καὶ ἐνενήκοντα ἔτη βιούς, κατέκειτο μὲν ἐπὶκλίνης ἠρεμῶν, θεασάμενος δὲ ὄνον τὰ παρεσκευασμένααὐτῷ σῦκα κατεσθίοντα ὥρμησε μὲν εἰςγέλωτα, καλέσας δὲ τὸν οἰκέτην καὶ σὺν πολλῷκαὶ ἀθρόῳ γέλωτι εἰπὼν προσδοῦναι τῷ ὄνῳἀκράτου ῥοφεῖν ἀποπνιγεὶς ὑπὸ τοῦ γέλωτοςἀπέθανεν. καὶ Ἐπίχαρμος δὲ ὁ τῆς κωμῳδίαςποιητὴς καὶ αὐτὸς ἐνενήκοντα καὶ ἑπτὰ ἔτηλέγεται βιῶναι.Ἀνακρέων δὲ ὁ τῶν μελῶν 26ποιητὴς ἔζησεν ἔτη πέντε καὶ ὀγδοήκοντα, καὶΣτησίχορος δὲ ὁ μελοποιὸς ταὐτά, Σιμωνίδης δὲὁ Κεῖος ὑπὲρ τὰ ἐνενήκοντα.Γραμματικῶν δὲ Ἐρατοσθένης μὲν ὁ Ἀγλαοῦ 27Κυρηναῖος, ὃν οὐ μόνον γραμματικόν, ἀλλὰκαὶ ποιητὴν ἄν τις ὀνομμάσειεν καὶ φιλόσοφονκαὶ γεωμέτρην, δύο καὶ ὀγδοήκοντα οὗτος ἔζησενἔτη.καὶ Λυκοῦργος δὲ ὁ νομοθέτης τῶν Λακεδαιμονίων 28πέντε καὶ ὀγδοήκοντα ἔτη ζῆσαι ἱστορεῖται.1 ἑπτὰ Ν, vulg.: τέσσαραα other MSS., Schwartz.2 ὁ κωμικὸς MSS.: κωμικὸς Schwartz.Τοσούτους ἐδυνήθημεν βασιλέας καὶ πεπαιδευμένους 29ἀθροῖσαι· ἐπεὶ δὲ ὑπεσχόμην καὶῬωμαίων τινὰς καὶ τῶν τὴν Ἰταλίαν οἰκησάντωνμακροβίων ἀναγράψαι, τούτους σοι, θεῶν βουλομένων,ἱερώτατε Κυίντιλλε, ἐν ἄλλῳ δηλώσομενλογῳ.