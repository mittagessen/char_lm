ΠΡΟΣ ΝΙΓΡΙΝΟΝ ΕΠΙΣΤΟΛΗΛουκιανὸς Νιγρίνῳ εὖ πράττειν. Ἡ μὲνπαροιμία φησίν, Γλαῦκα εἰς Ἀθήνας, ὡς γελοῖονὃν εἴ τις ἐκεῖ κομίζοι γλαῦκας, ὅτι πολλαὶπαρʼ αὐτοῖς εἰσιν. ἐγὼ δʼ εἰ μὲν δύναμιν λόγωνἐπιδείξασθαι βουλόμενος ἔπειτα Νιγρίνῳ γράψαςβιβλίον ἔπεμπον, εἰχόμην ἂν τῷ γελοίῳ γλαῦκαςὡς ἀληθῶς ἐμπορευόμενος·  ἐπεὶ δὲ μόνην σοιδηλῶσαι τὴν ἐμὴν γνώμην ἐθέλω, ὅπως τε νῦνἔχω καὶ ὅτι μὴ παρέργως εἴλημμαι πρὸς τῶνσῶν λόγων, ἀποφεύγοιμʼ ἂν εἰκότως καὶ τὸ τοῦΘουκυδίδου λέγοντος, ὅτι ἡ ἀμαθία μὲν θράσος,ὀκνηροὺς δὲ τὸ λελογισμένον ἀπεργάζεται· δῆλονγὰρ ὡς οὐχ ἡ ἀμαθία μοι μόνη τῆς τοιαύτηςτόλμης, ἀλλὰ καὶ ὁ πρὸς τοὺς λόγους ἔρως αἴτιος.ἔρρωσο.ΝΙΓΡΙΝΟΥ ΦΙΛΟΟΦΙΑὩς σεμνὸς ἡμῖν σφόρα καὶ μετέωρος ἐπανελήλυθας.οὐ τοίνυν προσβλέπειν ἡμᾶς ἔτιἀξιοῖς οὔθʼ ὁμιλίας μεταδίδως οὔτε κοινωνεῖς τῶνὁμοίων λόγων, ἀλλʼ ἄφνω μεταβέβλησαι καὶ ὅλωςὑπεροπτικῷ τινι ἔοικας. ἡδέως δʼ ἂν παρὰ σοῦπυθοίμην, ὅθεν οὕτως ἀτόπως ἔχεις καὶ τί τούτωναἴτιον.Τί γὰρ ἄλλο γε, ὦ ἑταῖρε, ἢ εὐτυχία;Πῶς λέγεις;Ὁδοῦ πάρεργον ἥκω σοι εὐδαίμων τε καὶμακάριος γεγενημένος καὶ τοῦτο δὴ τὸ ἀπὸ τῆςσκηνῆ. ὄνομα, τρισόλβιος.Ἡράκλεις, οὕτως ἐν βραχεῖ;Καὶ μάλα.Τί δέ, τὸ μετὰ 1 τοῦτο, ἐστὶν ἐφʼ ὅτῳ καὶ κομᾷς;ἴνα μὴ ἐν κεφαλαίῳ μόνῳ εὐφραινώμεθα, ἔχωμενδέ τι καὶ ἀκριβὲς εἰδέναι τὸ πᾶν ἀκούσαντες.Οὐ θαυμαστὸν εἶναί σοι δοκεῖ πρὸς Διός, ἀντὶμὲν δούλου με ἐλεύθερον, ἀντὶ δὲ πένητος ὡςἀληθῶς πλούσιον, ἀντὶ δὲ ἀνοήτου τε καὶ τετυφωμένουγενέσθαι μετριώτερον;Μέγιστον μὲν οὖν· ἀτὰρ οὔπω μανθάνω σαφῶς 2ὅ τι καὶ λέγεις.Ἐστάλην μὲν εὐθὺ τῆς πόλεως βουλόμενοςἰατρὸν ὀφθαλμῶν θεάσασθαί τινα· τὸ γάρ μοιπάθος τὸ ἐν τῷ ὀφθαλμῷ μᾶλλον ἐπετείνετο.Οἶδα τούτων ἕκαστα, καὶ ηὐξάμην σέ τινισπουδαίῳ ἐπιτυχεῖν.Δόξαν οὖν μοι διὰ πολλοῦ προσειπεῖν Νιγρῖνοντὸν Πλατωνικὸν φιλόσοφον, ἕωθεν ἐξαναστὰς ὡςαὐτὸν ἀφικόμην καὶ κόψας τὴν θύραν τοῦ παιδὸςεἰσαγγείλαντος ἐκληθην· καὶ παρελθὼν εἴσωκαταλαμβάνω τὸν μὲν ἐν χερσὶ βιβλίον ἔχοντα,1 μετὰ MSS. : μέγα du Soul.πολλὰς δὲ εἰκόνας παλαιῶν φιλοσόφων ἐν κύκλῳκειμένας. προὔκειτο δὲ ἐν μέσῳ καὶ πινάκιόντισι τῶν ἀπὸ γεωμετρίας σχημάτων καταγεγραμμένονκαὶ σφαῖρα καλάμου πρὸς τὸ τοῦ παντὸςμίμημα ὡς ἐδόκει πεποιημένη.σφόδρα οὖν με 3φιλοφρόνως ἀσπασάμενος ἠρώτα ὅ τι πράττοιμι.κἀγὼ πάντα διηγησάμην αὐτῷ, καὶ δῆτα ἐνμέρει καὶ αὐτὸς ἠξίουν εἰδέναι ὅ τι τε πράττοικαὶ εἰ αὖθις αὐτῷ ἐγνωσμένον εἴη στέλλεσθαι τὴνἐπὶ τῆς Ἑλλάδος.Ὁ δὲ ἀπʼ ἀρχῆς ἀρξάμενο, 1 ὦ. ἑταῖρε,περὶ τούτων λέγειν καὶ τὴν ἑαυτοῦ γνώμηνδιηγεῖσθαι τοσαύτην τινά μου λόγων ἀμβροσίανκατεσκέδασεν, ὥστε καὶ τὰς Σειρῆναςἐκείνας, εἴ τινες ἄρα ἐγένοντο, καὶ τὰς ἀηδόναςκαὶ τὸν Ὀμήρου λωτὸν ἀρχαῖον ἀποδεῖξαι· οὕτωθεσπέσια ἐφθέγξατο.προήχθη γὰρ αὐτήν τε 4φιλοσοφίαν ἐπαινέσαι καὶ τὴν ἀπὸ ταύτης ἐλευθερίανκαὶ τῶν δημοσίᾳ νομιζομένων ἀγαθῶνκαταγελάσαι, πλούτου καὶ δόξης καὶ βασιλείαςκαὶ τιμῆς, ἔτι τε χρυσοῦ καὶ πορφύρας, τῶν πάνυπεριβλέπτων τοῖς πολλοῖς, τέως δὲ κἀμοὶ δοκούντων.ἅπερ ἔγωγε ἀτενεῖ καὶ ἀναπεπταμένῃ τῇψυχῇ δεξάμενος αὐτίκα μὲν οὐδὲ εἶχον εἰκάσαιὅπερ ἐπεπόνθειν, ἀλλὰ παντοῖος ἐγιγνόμην· καὶἄρτι μὲν ἐλυπούμην, ἐληλεγμένων μοι τῶν φιλτάτων,πλούτου τε καὶ ἀργυρίου καὶ δόξης, καὶμόνον οὐκ ἐδάκρυον ἐπʼ αὐτοῖς καθῃρημένοις, ἄρτι1 ἀπʼ ἀρχῆς ἀρξάμενος Schwartz: ἀπαρξάμενος MSS.δὲ αὐτὰ μὲν ἐδόκει μοι ταπεινὰ καὶ καταγέλαστα·ἔχαιρον δʼ οὖ ὥσπερ1 ἐκ ζοφεροῦ τινος ἀέροςτοῦ βίου τοῦ πρόσθεν ἐς αἰθρίαν τε καὶ μέγα φῶςἀναβλέπων· ὥστε δή, τὸ καινοτατον, τοῦ ὀφθαλμοῦμὲν καὶ τῆς περὶ αὐτὸν ἀσθενείας ἐπελανθανόμην,τὴν δὲ ψυχὴν ὀξυδερκέστερος κατὰ μικρὸνἐγιγνόμην· ἐλελήθειν γὰρ τέως αὐτὴν τυφλώττουσανπεριφέρων.προιὼν δὲ ἐς τόδε περιήχθην, 5ὅπερ ἀρτίως ἡμῖν ἐπεκάλεις· γαῦρός τε γὰρ ὑπὸ τοῦλόγοο καὶ μετέωρός εἰμι καὶ ὅλως μικρὸν οὐκέτιοὐδὲν ἐπινοῶ· δοκῶ γάρ μοι ὅμοιόν τι πεπονθέναιπρὸς φιλοσοφίαν, οἷόνπερ καὶ οἱ Ἰνδοὶ πρὸς τὸνοἶνον λέγονται παθεῖν, ὅτε πρῶτον ἔπιον αὐτοῦ·θερμότεροι γὰρ ὄντες φύσει πιόντες ἰσχυρὸν οὕτωποτὸν αὐτίκα μάλα ἐξεβακχεύθησαν καὶ διπλασίωςὑπὸ τοῦ ἀκράτου ἐξεμάνησαν. οὕτωσοι καὶ αὐτὸς ἔνθεος καὶ μεθύων ὑπὸ τῶν λόγωνπεριέρχομαι.Καὶ μὴν τοῦτό γε οὐ μεθύειν, ἀλλὰ νόφειν 6τε καὶ σωφρονεῖν ἐστιν. ἐγὼ δὲ βουλοίμην ἄν,εἰ οἷόν τε, αὐτῶν ἀκοῦσαι τῶν λόγων· οὐδὲ γὰροὐδὲ φθονεῖν2 αὐτῶν οἶμαι θέμις, ἄλλως τε εἰκαὶ φίλος καὶ περὶ τὰ ὅμοια ἐσπουδακς ὁ βουλόμενοςἀκούειν εἴη.Θάρρει, ὦγαθέ· τοῦτο γαρ τοι τὸ τοῦ Ὁμήρου,σπεύδοντα καὶ αὐτὸν παρακαλεῖς, καὶ εἴ γε μὴἔφθης, αὐτὸς ἂν ἐδεήθην ἀκοῦσαί μου διηγουμένου·μάρτυρα γάρ σε παραστήσασθαι πρὸς τοὺςπολλοὺς ἐθέλω, ὅτι οὐκ ἀλόγως μαίνομαι· ἄλλως1 αὖ ὤσπερ vulg.: ἂν ὥσπερ MSS.: ὥσπερ ἂν Schwartz.2 φθονεῖν Jacobitz: καταφρονεῖν MSS. Schwartz assumesa lacuna after γὰρ.τε καὶ ἡδύ μοι τὸ μεμνῆσθαι αὐτῶν πολλάκις,καὶ ταύτην ἤδη μελέτην ἐποιησάμην· ἐπεὶ κἄντις μὴ παρὼν τύχῃ. καὶ οὕτω δὶς ἢ τρὶς τῆςἡμέρας ἀνακυκλῶ πρὸς ἐμαυτὸν τὰ εἰρημένα.καὶ 7ὥσπερ οἱ ἐρασταὶ τῶν παιδικῶν οὐ παρόντωνἔργʼ ἄττα καὶ λόγους εἰρημένους αὐτοῖς διαμνημονεύουσικαὶ τούτοις ἐνδιατρίβοντες ἐξαπατῶσιτὴν νόσον, ὡς παρόντων σφίσι τῶν ἀγαπωμένων—ἔνιοιγοῦν αὐτοῖς καὶ προσλαλεῖν οἴονταικαὶ ὡς ἄρτι λεγομένων πρὸς αὐτοὺς ὧν τότεἤκουσαν, ἥδονται καὶ προσάψαντες τὴν ψυχὴντῇ μνήμῃ τῶν παρεληλυθότων σχολὴν οὐκἄγουσιν τοῖς ἐν ποσὶν ἀνιᾶσθαι—οτω δὴ καὶαὐτὸς φιλοσοφίας οὐ παρούσης τοὺς λόγους, οὓςτότε ἤκουσα, συναγείρων καὶ πρὸς ἐμαυτὸν ἀνατυλίττωνοὐ μικρὰν ἔχω παραμυθίαν, καὶ ὅλωςκαθάπερ ἐν πελάγει καὶ νυκτὶ πολλῇ φερόμενος,ἐς πυρσόν τινα τοῦτον ἀποβλέπω, πᾶσι μὲνπαρεῖναι τοῖς ὑπʼ ἐμοῦ πραττομένοις τὸν ἄνδραἐκεῖνον οἰόμενος, ἀεὶ δὲ ὥσπερ ἀκούων αὐτοῦ τὰαὐτὰ πρός με λέγοντος· ἐνίοτε δέ, καὶ μάλισταὅταν ἐνερείσω τὴν ψυχήν, καὶ τὸ πρόσωπον αὐτοῦμοι φαίνεται καὶ τῆς φωνῆς ὁ ἦχος ἐν ταῖςἀκοαῖς παραμένει· καὶ γάρ τοι κατὰ τὸν κωμικὸνὡς ἀληθῶς ἐγκατέλιπέν τι κέντρον τοῖς ἀκούουσιν.11 Cf. Eupolis (Κock, 94)κράτιστος οὗτος ἐγένετʼ ἀνθρώπων λέγειν·ὁπότε παρέλθοι δʼ, ὥσπερ ἁγαθοὶ δρομῆς,ἐκ δέκα ποδῶν ᾕρει λέγων τοὺς δήτορας,ταγὺν λέγεις μέν, πρὸς δέ γʼ αὐτῷ τῷ τάχειπειθώ τις ἐπεκάθιζεν ἐπὶ τοῖς χείλεσιν·οὕτως ἐκήλει καὶ μόνος τῶν ῥητόρωντὸ κέντρον ἐγκατέλειπε τοῖς ἀκροωμένοις.Παῦε, ὦ θαυμάσιε, μακρὸν 1 ἀνακρουόμενος 8καὶ λέγε ἐξ ἀρχῆς ἀναλαβὼν ἤδη τὰ εἰρμιένα· ὡςοὐ μετρίως με ἀποκι ἀίεις περιάγων.Εὖ λέγεις, καὶ οὕτω χρὴ ποιεῖν. ἀλλʼ ἐκεῖνο,ἑταῖρε—ἤδη τραγικοὺς ἡ καὶ νὴ Δία κωμικοὺςφαύλους ἑώρακας ὑποκριτάς, τῶν συριττομμένωνλέγω τούτων καὶ διαφθειρόντων τὰ ποιήματα καὶτὸ τελευταῖον ἐκβαλλομένων, καίτοι τῶν δραμάτωνπολλάκις εὖ ἐχόντων τε καὶ νενικηκότων;Πολλοὺς οἶδα τοιούτους. ἀλλὰ τί τοῦτο;Δέδοικα μή σοι μεταξὺ δόξω γελἱως αὐτὰμιμεῖσθαι, τὰ μὲν ἀτάκτως συνείρων, ἐνίοτε δὲ καὶαὐτὸν ὑπʼ ἀσθενείας τὸν νοῦν διαφθείρων, κἆταπροαχθῇς ἡρέμα καὶ αὐτοῦ καταγνῶναι τοῦδράματος. καὶ τὸ μὲν ἐμόν, οὐ πάνυ ἄχθομαι, ἡ δὲὑπόθεσις οὐ μετρίως με λυπήσειν ἔοικε συνεκπίπτουσακαὶ τὸ ἐμὸν μέρος ἀσχημονοῦσα.τοῦτʼ 9οὖν παῤ ὅλον μέμνοσό μοι τὸν λόγον, ὡς ὁ μὲνποιητὴς ἡμῖν τῶν τοιούτων ἁμαρτημάτων ἀνεύθυνοςκαὶ τῆς σκηνῆς πόρρω ποι κάθηται, οὐδὲναὐτῷ μέλον τῶν ἐν θεάτρῳ πραγμάτων. ἐγὼ δʼἐμαυτοῦ σοι πεῖτοαν παρέχω, ὁποῖός τίς εἰμι τὴνμνήμην ὑποκριτής, οὐδὲν ἀγγέλου τὰ ἄλλα τραγικοῦδιαφέρων. ὥστε κἂν ἐνδεέστερόν τι δοκῶλέγειν, ἐκεῖνο μὲν ἔστω πρόχειρον, ὡς ἅμεινονἢν, καὶ ἄλλως 2 ὁ ποιητὴς ἴσως διεξῄει· ἐμὲ δὲκἂν ἐκσυρίττῃς, οὐ πάνυ τι λυπήσομαι.1 μακρὸν S, and two late codices: μικρὸν the other MSS.,usually rendered “Back water a bit,”2 ἦν καὶ ἄλλως MSS.: ἢ ὁ ἄγγελος Schwartz.Ὡς εὖ γε νὴ τὸν Ἑρμῆν καὶ κατὰ τὸν τῶν 10ῥητόρων νόμον πεπροοιμίασταί σοι· ἔοικας γοῦνκἀκεῖνα προσθήσειν, ὡς διʼ ὀλίγου τε ὑμῖν ἡσυνουσία ἐγένετο καὶ ὡς οὐδʼ αὐτὸς ἧκες πρὸς τὸνλόγον παρεσκευασμένος καὶ ὡς ἄμεινον εἶχεναὐτοῦ ταῦτα λέγοντος ἀκούειν· σὺ γὰρ ὀλίγα καὶὅσα οἷόν τε ἦν, τυγχάνεις τῇ μνήμῃ συγκεκομισένος.οὐ ταῦτʼ ἐρεῖν ἔμελλες; οὐδὲν οὖν αὐτῶνἔτι σοι δεῖ πρὸς ἐμέ· νόμισον δὲ τούτου γε ἕνεκαπάντα σοι προειρῆσθαι· ὡς ἐγῶ καὶ βοᾶν καὶκροτεῖν ἕτοιμος. ἢν δὲ διαμέλλῃς, μνησικακήσωγε παρὰ τὸν ἀγῶνα καὶ ὀξύτατα συρίξομαι.Καὶ ταῦτα μέν, ἃ σὺ διῆλθες, ἐβουλόμην ἂν 11εἰρῆσθαί μοι, κἀκεῖνα δέ, ὅτι οὐχ ἑξῆς οὐδὲ ὡςἐκεῖνος ἕλεγε, ῥῆσίν τινα περὶ πάντων ἐρῶ· πάνυγὰρ τοῦθʼ ἡμῖν ἀδύνατον· οὐδʼ οὖ ἐκείνῳ περιθείςτοὺς λόγους, μὴ καὶ κατʼ ἄλλο τι γένωμαι τοῖςὑποκριταῖς ἐκείνοις ὅμοιος, οἳ πολλάκις ἢἈγαμέμνονος ἢ Κρέοντος ἢ καὶ Ἡρακλέους αὐτοῦπρόσωπον ἀνειληφότες, χρνσίδας ἠμφιεσμένοι καὶδεινὸν βλέποντες καὶ μέγα κεχηνότες μικρὸνφθέγγονται καὶ ἰσχνὸν καὶ γυναικῶδες καὶ τῆςἙκάβης ἢ Πολυξένης πολὺ ταπεινότερον. ἵνʼ οὖνμὴ καὶ αὐτὸς ἐλέγχωμαι πάνυ μεῖζον τῆς ἐμαυτοῦκεφαλῆς προσωπεῖον περικείμενος καὶ τὴν σκευὴνκαταισχύνων, ἀπὸ γυμνοῦ σοι βούλομαι τοὐμοῦπροσώπου προσλαλεῖν, ἵνα μὴ συγκατασπάσωπου πεσὼν τὸν ἥρωα ὃν ὑποκρίνομαι.Οὗτος ἀνὴρ οὐ παύσεται τήμερον πρός με πολλῇ 12τῇ σκηνῇ καὶ τῇ τραγῳδίᾳ χρώμενος.Καὶ μὴν παύσομαί γε· πρὸς ἐκεῖνα δὲ ἤδητρέψομαι. ἡ μὲν ἀρχὴ τῶν λόγων ἔπαινος ἦνἙλλάδος καὶ τῶν Ἀθήνησιν ἀνθρώπων, ὅτιφιλοσοφίᾳ καὶ πενίᾳ σύντροφοί εἰσιν καὶ οὔτετῶν ἀστῶν οὔτε τῶν ξένων οὐδένα τέρπονταιὁρῶντες, ὃς ἂν τρυφὴν εἰσάγειν εἰς αὐτοὺς βιάζηται,ἀλλὰ κἄν τις ἀφίκηται παῤ αὐτοὺς οὕτω διακείμενος,ἠρέμα τε μεθαρμόττουσι καὶ παραπαιδαγωγοῦσικαὶ πρὸς τὸ καθαρὸν τῆς διαίτηςμεθιστᾶσιν.Ἐμέμνητο γοῦν τινος τῶν πολυχρύσων, ὃς ἐλθὼν 13Ἀθήναζε μάλʼ ἐπίσημος καὶ φορτικὸς ἀκολούθωνὄχλῳ καὶ ποικίλῃ ἐσθῆτι καὶ χρυσῷ αὐτὸς μὲνᾤετο ζηλωτὸς εἶναι πᾶσι τοῖς Ἀθηναίοις καὶ ὡςἂν εὐδαίμων ἀποθλέπεσθαι· τοῖς δʼ ἄρα δυστυχεῖνἐδόκει τὸ ἀνθρώπιον, καὶ παιδεύειν ἐπεχείρουναὐτὸν οὐ πικρῶς οὐδʼ ἄντικρυς ἀπαγορεύοντες ἐνἐλευθέρᾳ τῇ πόλει καθʼ ὅντινα τρόπον βούλεται μὴβιοῦν· ἀλλʼ ἐπεὶ κἀν τοῖς γυμνασίοις καὶ λουτροῖςὀχληρὸς ἦν θλίβων τοῖς οἰκόταις καὶ στενοχωρῶντοὺς ἀπαντῶντας, ἡσυχῆ τις ἂν ὑπεφθέγξατοπροσποιούμενος λανθάνειν, ὥσπερ οὐ πρὸς αὐτὸνἐκεῖνον ἀποτείνων, Δεδοικε μὴ παραπόληταιμεταξὺ λουόμενος· καὶ μὴν εἰρήνη γε μακρὰ κατέχειτὸ βαλανεῖον· οὐδὲν οὖν δεῖ στρατοπέδου. ὁδὲ ἀκούων ἀεί,1 μεταξὺ ἐπαιδεύετο. τὴν δὲ ἐσθῆτατὴν ποικίλην καὶ τὰς πορφυρίδας ἐκείνας ἀπέδυσαναὐτὸν ἀστείως πάνυ τὸ ἀνθηρὸν επισκώπτοντεςτῶν χρωμάτων, Ἔαρ ἤδη, λέγοντες, καί,Πόθεν ὁ ταὼς οὗτος; καί, Τάχα τῆς μητρός ἐστιναὐτοῦ· καὶ τὰ τοιαῦτα. καὶ τὰ ἄλλα δὲ οὕτως1 ἀεί R. Helm: ἃ ἦν MSS.ἀπεσκαωπτον, ἢ τῶν δακτυλίων τὸ πλῆθος ἢ τῆςκόμης τὸ περίεργον ἢ τῆς διαίτης τὸ ἀκόλαστον·ὥστε κατὰ μικρὸν ἐσωφρονίσθη καὶ παρὰ πολὺβελτίων ἀπῆλθε δημοσίᾳ πεπαιδευμέτος.Ὅτι δʼ οὐκ αἰσχύνονται πενίαν ὁμολογοῦντες, 14ἐμέμνητο πρός με φωνῆς τινος, ἢν ἀκοῦσαιπάντων ἔφη κοινῇ προεμένων ἐν τῷ ἀγῶνι τῶνΠαναθηναίων· ληφθέντα μὲν γάρ τινα τῶν πολιτῶνἄγεσθαι παρὰ τὸν ἀγωνοθέτην, ὅτι βαπτὸνἔχων ἱμάτιον ἐθεώρει, τοὺς δε ἰδόντας ἐλεῆσαί τεκαὶ παραιτεῖσθαι καὶ τοῦ κήρυκος ἀνειπόντος,ὅτι παρὰ τὸν νόμον ἐποίησεν ἐν τοιαύτῃ ἐσθῆτιθεώμενος, ἀναβοῆσαι μιᾷ φωνῇ πάντας ὥσπερἐσκεμμένους, συγγνώμην ἀπονέμειν αὐτῷ τοιαῦτάγε ἀμπεχομένῳ· μὴ γὰρ ἔχειν αὐτὸν ἕτερα.Ταῦτά τε οὖν ἐπῄνει καὶ προσέτι τὴν ἐλευθερίαντὴν ἐκεῖ καὶ τῆς διαίτης τὸ ἀνεπίφθονον, ἡσυχίαντε καὶ ἀπραγμοσύνην, ἃ δὴ ἄφθονα παῤ αὐτοῖςἐστιν. ἀπέφαινε γοῦν φιλοσοφίᾳ συνῳδὸν τὴνπαρὰ τοῖς τοιούτοις διατριβὴν καὶ καθαρὸν ἦθοςφυλάξαι δυναμένην, σπουδαίῳ τε ἀνδρὶ καὶ πλούτουκαταφρονεῖν πεπαιδευμένῳ καὶ τῷ πρὸς τὰφύσει καλὰ ζῆν προαιρουμένῳ τὸν ἐκεῖ βίονμάλιστα ἡρμσμένον.ὅστις δὲ πλούτου ἐρᾷ καὶ 15χρυσῷ κεκήληται καὶ πορφύρᾳ καὶ δυναστείᾳμετρεῖ τὸ εὔδαιμον, ἄγευστος μὲν ἐλευθερίας,ἀπείρατος δὲ παρρησίας, ἀθέατος δὲ ἀληθείας,κολακείᾳ τὰ πάντα καὶ δουλείᾳ σύντροφος, ἢὅστις ἡδονῇ πᾶσαν τὴν ψυχὴν ἐπιτρέψας ταύτῃμόνῃ λατρεύειν διέγνωκε, φίλος μὲν περιέργωντραπεζῶν, φίλος δὲ πότων καὶ ἀφροδισίων,ἀνάπλεως γοητείας καὶ ἀπάτης καὶ ψευδολογίας,ἢ ὅστις ἀκουων τέρπεται κρουμάταων τε καίτερετισμάτων καὶ διεφθορότων ᾀσμάτων, τοῖςδὴ τοιούτοις πρέπειν τὴν ἐνταῦθα διατριβήν·μεσταὶ γὰρ αὐτοῖς τῶν φιλτάτων πᾶσαι μὲν 16ἀγυιαί, πᾶσαι δὲ ἀγοραί· πάρεστι δὲ πάσαιςπύλαις τὴν ἡδνὴν καταδέχεσθαι, τοῦτο μὲν δι’ὀφθαλμῶν, τοῦτο δὲ διʼ ὤτων τε καὶ ῥινῶν τοῦτοδὲ καὶ διὰ λαιμοῦ καὶ δι’ ἀφροδισίων· ὑφʼ ἧς δὴῥεούσης ἀενάῳ τε καὶ θολερῷ ῥεύματι πᾶσαι μὲνἀνευρύνονται ὁδοί· συνεισέρχεται γὰρ μοιχεία καὶφιλαργυρία καὶ ἐπιορκία καὶ τὸ τοιοῦτο φῦλοντῶν ἡδονῶν, παρασύρεται δὲ τῆς ψυχῆς ὑποκλυζομένηςπάντοθεν αἰδὼς καὶ ἀρετὴ καὶ δικαιοσύνη·τῶν δὲ ἔρημος ὁ χῶρος γενόμενος δίψης ἀεὶπιμπράμενος 1 ἀνθεῖ πολλαῖς τε καὶ ἀγρίαιςἐπιθυμίαις.Τοιαύτην ἀπέφαινε τὴν πόλιν καὶ τοσούτωνδιδάσκαλον ἀγαθῶν. ἐγὼ γοῦν, ἔφη, ὅτε τὸ 17πρῶτον ἐπανῄειν ἀπὸ τῆς Ἑλλάδος, πλησίον πουγενόμενος ἐπιστήσας ἐμαυτὸν λόγον ἀπῄτουντῆς δεῦρο ἀφίξεως, ἐκεῖνα δὴ τὰ τοῦ Ὁμήρονλέγων,τίπτ· αὔτʼ, δύστηνε, λιπὼν φάος ἠελίοιο,τὴν Ἐλλάδα καὶ τὴν εὐτυχίαν ἐκείνην καὶ τὴνἐλευθερίαν, ἤλυθες, ὄφρα ἴδῃς τὸν ἐνταῦθαθόρυβον, συκοφάντας καὶ προσαγορεύσεις ὑπερηφάνουςκαὶ δεῖπνα καὶ κόλακας καὶ μιαιφονίαςκαὶ διαθηκῶν προσδοκίας καὶ φιλίας ἐπιπλάστους;ἢ τί καὶ πράξειν διέγνωκας μήτʼ ἀπαλλάττεσθαιμήτε χρῆσθαι τοῖς καθεστῶσι δυνάμενος:πιμπράμενος A. M.H.: πιμπλάμενος MSS.Οὕτω δὴ βουλευσάμενος καὶ καθάπερ ὁ Ζεὺς τὸν 18Ἕκτορα ὑπεξαγαγὼν ἐμαυτὸν ἐκ βελέων, φασίν,ἔκ τʼ ἀνδροκτασίης ἔκ θʼ αἵματος ἔκ τε κυδοιμοῦτὸ λοιπὸν οἰκουρεῖν εἱλόμην καὶ βίον τινὰτοῦτον γυναικώδη καὶ ἄτολμον τοῖς πολλοῖςδοκοῦντα προτιθέμενος αὐτῇ φιλοσοφίᾳ καὶ Πλάτωνικαὶ ἀληθείᾳ προσλαλῶ, καὶ καθίσας ἐμαυτὸνὥσπερ ἐν θεάτρῳ μυριάνδρῳ σφόδρα που μετέωροςἐπισκοπῶ τὰ γιγνόμενα, τοῦτο μὲν πολλὴν ψυχαγωγίανκαὶ γέλωτα παρέχειν δυνάμενα, τοῦτο δὲκαὶ πεῖραν ἀνδρὸς ὡς ἀληθῶς βεβαίου λαβεῖν.Εἰ γὰρ χρὴ καὶ κακῶν επμνον εἰπεῖν, μὴ ὑπολάβῃς 19μεῖζόν τι γυμνάσιον ἀρετῆς ἢ τῆς ψυχῆςδοκιμασίαν ἀληθεστέραν τῆσδε τῆς πόλεως καὶτῆς ἐνταῦθα διατριβῆς· οὐ γὰρ μικρὸν ἀντισχεῖντοσαύταις μὲν ἐπιθυμίαις, τοσούτοις δὲ θεάμαστεκαὶ ἀκούσμασι πάντοθεν ἕλκουσι καὶ ἀντιλαμβανομένοις,ἀλλὰ ἀτεχνῶς δεῖ τὸν Ὀδυσσέα μιμησάμενονπαραπλεῖν αὐτὰ μὴ δεδεμενον τὼ χεῖρε—δειλὸν γάρ—μηδὲ τὰ ὦτα κηρῷ φραξάμενον,ἀλλʼ ἀκούοντα καὶ λελυμένον καὶ ἀληθῶς ὑπερήφανον.ἕνεστι δὲ καὶ φιλοσοφίαν θαυμάσαι παραθεωροῦντα 20τὴν τοσαύτην ἄνοιαν, καὶ τῶν τῆςτύχης ἀγαθῶν καταφρονεῖν ὁρῶντα ὥσπερ ἐνσκηνῇ καὶ πολυπροσώπῳ δράματι τὸν μὲν ἐξοἰκέτου δεσπότην προϊόντα, τὸν δʼ ἀντὶ πλουσίουπένητα, τὸν δὲ σατράπην ἐκ πένητος ἢ βασιλέα,τὸν δὲ φίλον τούτου, τὸν δὲ ἐχθρόν, τὸν δὲ φυγάδα·τοῦτο γάρ τοι καὶ τὸ δεινότατόν ἐστιν, ὅτι καίτοιμαρτυρομένης τῆς Τύχης παίζειν τὰ τῶν ἀνθρώπωνπράγματα καὶ ὁμολογούσης μηδὲν αὐτῶν εἶναιβέβαιον, ὅμως ταῦθʼ ὁσημέραι βλέποντες ὀρέγοταικαὶ πλούτου καὶ δυναστείας καὶ μεστοὶ περιίασιπάντες οὐ γινομένων ἐλπίδων.Ὃ δὲ δὴ ἔφην, ὅτι καὶ γελᾶν ἐν τοῖς γιγνομένοις 21ἔνεστι καὶ ψυχαγωγεῖσθαι, τοῦτο ἤδη σοιφράσω. πῶς γὰρ οὐ γελοῖοι μὲν πλουτοῦντεςαὐτοὶ καὶ τὰς πορφυρίδας προφαίνοντες καὶ τοὺςδακτυλίους προτείνοντες καὶ πολλὴν κατηγοροῦντεςἀπειροκαλίαν, τὸ δὲ καινότατον. τοὺςἐντυγχάνοντας ἀλλοτρίᾳ φωνῇ προσαγορεύοντες,ἀγαπᾶν ἀξιοῦντες, ὅτι μόνον αὐτοὺς προσέβλεψαν,οἱ δὲ σεμνότεροι καὶ προσκυνεῖσθαι περιμένοντες,οὐ πόρρωθεν οὐδʼ ὡς Πέρσαις νόμος, ἀλλὰδεῖ προσελθόντα καὶ ὑποκύψαντα1, τὴν ψυχὴνταπεινώσαντα καὶ τὸ πάθος αὐτῆς ἐμφανίσαντατῇ τοῦ σώματος ὁμοιότητι, τὸ στῆθος ἢ τὴν δεξιὰνκαταφιλεῖν, ζηλωτὸν καὶ περίβλεπτον τοῖς μηδὲτούτου τυγχάνουσιν· ὁ δʼ ἕστηκεν παρέχων ἑαυτὸνεἰς πλείω χρόνον ἐξαπατώμενον. ἐπαινῶ δέ γεταύτης αὐτοὺς τῆς ἀπανθρωπίας, ὅτι μὴ καὶ τοῖςστομασιν ἡμᾶς προσίενται.Πολὺ δὲ τούτων οἱ προσιόντες αὐτοὶ καὶ 22θεραπεύοντες γελοιότεροι, νυκτὸς μὲν ἐξανιστάμενοιμέσης, περιθέοντες δὲ ἐν κύκλῳ τὴν πόλινκαὶ πρὸς τῶν οἰκετῶν ἀποκλειόμενοι, κύνες καὶκόλακες καὶ τὰ τοιαῦτα ἀκούειν ὑπομένοντες.γέρας δὲ τῆς πικρᾶς ταύτης αὐτοῖς περιόδου τὸφορτικὸν ἐκεῖνο δεῖπνον καὶ πολλῶν αἴτιον1 ὁποκώψαντα Schwartz: ὑποκύψαντα καὶ πόρρωθεν MSS.: [καὶὑποκύψαντα Nilén.φορῶν, ἐν ᾧ πόσα μὲν ἐμφαγόντες, πόσα δὲπαρὰ γνώμην ἐμπιόντες, πόσα δὲ ὧν οὐκ ἐχρῆνἀπολαλήσαντες ἡ μεμφόμενοι 1 τὸ τελευταῖον ἢδυσφοροῦντες ἀπίασιν ἢ διαβάλλοντες τὸ δεῖπνονἢ ὕβριν ἢ μικρολογίαν ἐγκαλοῦντες. πλήρεις δὲαὐτῶν ἐμούντων οἱ στενωποὶ καὶ πρὸς τοῖς χαμαιτυπείοιςμαχομένων· καὶ μεθʼ ἡμέραν οἱ πλείονεςαὐτῶν κατακλιθέντες ἰατροῖς παρέχουσιν ἀφορμὰςπεριόδων· ἕνιοι μὲν γάρ, τὸ καινότατον, οὐδὲ νοσεῖνσχολάζουσιν.Ἐγὼ μέντοι γε πολὺ τῶν κολακευομένων ἐξωλεστέρους 23τοὺς κόλακας ὑπείληφα, καὶ σχεδὸναὐτοὺς ἐκείνοις καθίστασθαι τῆς ὑπερηφανίαςαἰτίους· ὅταν γὰρ αὐτῶν τὴν περιουσίαν θαυμάσωσινκαὶ τὸν χρυσὸν ἐπαινέσωσιν καὶ τοὺςπυλῶνας ἕωθεν ἐμπλήσωσιν καὶ προσελθόντεςὥσπερ δεσπότας προσείπωσιν, τί καὶ φρονήσεινἐκείνους εἰκός ἐστιν; εἰ δέ γε κοινῷ δόγματι κἂνπρὸς ὀλίγον ἀπέσχοντο τῆσδε τῆς ἐθελοδουλείας,οὐκ ἂν οἴει τοὐναντίον αὐτοὺς ἐλθεῖν ἐπὶ τὰςθύρας τῶν πτωχῶν δεομένους τοὺς πλουσίους, μὴἀθέατον αὐτῶν μηδʼ ἀμάρτυρον τὴν εὐδαιμονίανκαταλιπεῖν μηδʼ ἀνόνητόν τε καὶ ἄχρηστον τῶντραπεζῶν τὸ κάλλος καὶ τῶν οἴκων τὸ μέγεθος;οὐ γὰρ οὕτω τοῦ πλουτεῖν ἐρῶσιν ὡς τοῦ διὰτὸ πλουτεῖν εὐδαιμονίζεσθαι. καὶ οὕτω δὴ 2 ἔχει,μηδὲν ὄφελος εἶναι περικαλλοῦς οἰκίας τῷοἰκοῦντι μηδὲ χρυσοῦ καὶ ἐλέφαντος, εἰ μή τιςαὐτὰ θαυμάζοι. ἐχρῆν οὖν ταύτῃ καθαιρεῖναὐτῶν καὶ ἐπευωνίζειν τὴν δυναστείαν ἐπιτειχίσαντας1 ἢ μεμφόμενοι MSS.: bracketed by Schwartz.2 δὴ Hemsterhuys: δὲ MSS.τῷ πλούτῳ τὴν ὑπεροψίαν· νῦν δὲ λατρεύοντεςεἰς ἀπόνοιαν ἄγουσιν.Καὶ τὸ μὲν ἄνδρας ἰδιώτας καὶ ἀναφανδὸν τὴν 24ἀπαιδευσίαν ὁμολογοῦντας τὰ τοιαῦτα ποιεῖν,μετριώτερον ἂν εἰκότως νομισθείη· τὸ δὲ καὶ τῶνφιλοσοφεῖν προσποιουμένων πολλοὺς 1 πολλῷἔτι τούτων γελοιότερα δρᾶν, τοῦτ’ ἤδη τὸ δεινότατόνἐστι. πῶς γὰρ οἴει τὴν ψυχὴν διατεθεῖσθαίμοι, ὅταν ἴδω τούτων τινά, μάλιστα τῶν προβεβηκότων,ἀναμεμιγμένον κολάκων ὄχλῳ καὶ τῶνἐπʼ ἀξίας τινὰ δορυφοροῦντα καὶ τοῖς ἐπὶ τὰδεῖπνα παραγγέλλουσι κοινολογούμενον, ἐπισημότερονδὲ τῶν ἄλλων ἀπὸ τοῦ σχήματοςὄντα καὶ φανερώτερον; καὶ ὅ μάλιστα ἀγανακτῶ,ὅτι μὴ καὶ τὴν σκευὴν μεταλαμβάνουσι, τὰ ἄλλαγε ὁμοίως ὑποκρινόμενοι τοῦ δράματος.ἃ μὲν 25γὰρ ἐν τοῖς συμποσίοις ἐργάζονται, τίνι τῶν καλῶνεἰκάσομεν: οὐκ ἐμφοροῦνται μὲν ἀπειροκαλώτερον,μεθύσκονται δὲ φανερώτερον, ἐξανίστανται δὲπάντων ὕστατοι, πλείω δὲ ἀποφέρειν τῶν ἄλλωνἀξιοῦσιν; οἱ δὲ ἀστειότεροι πολλάκις αὐτῶνκαὶ ᾆσαι προήχθησαν.Καὶ ταῦτα μὲν οὖν γελοῖα ἡγεῖτο μάλιστα δὲἐμεμνητο τῶν ἐπὶ μισθῷ φιλοσοφούντων καὶ τὴνἀρετὴν ὤνιον ὥσπερ ἐξ ἀγορᾶς προτιθέντων·ἐργαστήρια γοῦν ἐκάλει καὶ καπηλεῖα τὰς τούτωνδιατριβάς· ἠξίου γὰρ τὸν πλούτου καταφρονεῖνδιδάξοντα πρῶτον αὑτὸν παρέχειν ὑψηλότερονλημμάτων.ἀμέλει καὶ πράττων ταῦτα διετέλει, οὐ 26μόνον προῖκα τοῖς ἀξιοῦσι συνδιατρίβων, ἀλλὰ καὶτοῖς δεομένοις ἐπαρκῶν καὶ πάσης περιουσίας καταφρονῶν,1 πολλοὺς Cobet : not in MSS.τοσούτου δέων ὀρέγεσθαι τῶν οὐδὲν προσηκόντων,ὥστε μηδὲ τῶν ἑαυτοῦ φθειρομένωνποιεῖσθαι πρόνοιαν, ὅς γε καὶ ἀγρὸν οὐ πόρρω τῆςπολεως κεκτημένος οὐδὲ ἐπιβῆναι αὐτοῦ πολλῶνἐτῶν ἠξίωσεν, ἀλλʼ οὐδὲ τὴν ἀρχὴν αὐτοῦ εἶναιδιωμολόγει, ταῦτʼ οἶμαι ὑπειληφώς, ὅτι τούτωνφύσει μὲν οὐδενός ἐσμεν κύριοι, νόμῳ δὲ καὶ διαδοχῇτὴν χρῆσιν αὐτῶν εἰς ἀόριστον παραλαμβάνοντεςὀλιγοχρόνιοι δεσπόται νομιζόμεθα, κἀπειδὰν ἡπροθεσμία παρέλθῃ, τηνικαῦτα παραλαβὼν ἄλλοςἀπολαύει τοῦ ὀνόματος.Οὐ μικρὰ δὲ οὐδὲ ἐκεῖνα παρέχει τοῖς ζηλοῦνἐθέλουσι παραδείγματα, τῆς τροφῆς τὸ ἀπέριττονκαὶ τῶν γυμνασίων τὸ σύμμετρον καὶ τοῦ προσοώπουτὸ αἰδέσιμον καὶ τῆς ἐσθῆτος τὸ μέτριον,ἐφʼ ἅπασι δὲ τούτοις τῆς διανοίας τὸἡρμοσμένον καὶ τὸ ἥμερον τοῦ τρόπου. παρῄνει 27δὲ τοῖς συνοῦσι μήτʼ ἀναβάλλεσθαι τὸἀγαθόν, ὅπερ τοὺς πολλοὺς ποιεῖν προθεσμίαςὁριζομένους ἑορτὰς ἢ πανηγύρεις, ὡς ἀπʼ ἐκείνωνἀρξομένους τοῦ μὴ ψεύσασθαι καὶ τοῦ τὰδέοντα ποιῆσαι· ἠξίου γὰρ ἀμέλλητον εἶναιτὴν πρὸς τὸ καλὸν ὁρμήν. δῆλος δὲ ἦν καὶτῶν τοιούτων κατεγνωκὼς φιλοσόφων, οἳ ταύτηνἄσκησιν ἀρετῆς ὑπελάμβανον, ἢν πολλαῖςἀνάγκαις καὶ πόνοις τοὺς νέους ἀντέχειν καταγυμνάσωσιν,τοῦτο μὲν ψυχρολουτεῖν 1 οἱ πολλοὶκελεύοντες, ἄλλοι δὲ μαστιγοῦντες, οἱ δὲ χαριέστεροικαὶ σιδήρῳ τὰς ἐπιφανείας αὐτῶν καταξύοντες.ἡγεῖτο γὰρ χρῆναι πολὺ πρότερον ἐν 281 ψυχρολουτεῖν Ε. Caps : οὐδεῖν (or οὐ δεῖν) MSS.: θυραυλεῖνSchwartz: ἀνυποδητεῖν vulg.ταῖς ψυχαῖς τὸ στέρρον τοῦτο καὶ ἀπαθὲς κατασκευάσαι,καὶ τὸν ἄριστα παιδεύειν ἀνθρώπουςπροαιρούμενον τοῦτο μὲν ψυχῆς, τοῦτο δὲσώματος, τοῦτο δὲ ἡλκίας τε καὶ τῆς πρότερονἀγωγῆς ἐστοχάσθαι, ἴνα μὴ τὰ παρὰ δύναμινἐπιτάττων ἐλέγχηται· πολλοὺς γοῦν καὶ τελευτᾶνἔφασκεν οὕτως ἀλόγως ἐπιταθέντας· ἕνα δὲκαὶ αὐτὸς εἶδον, ὅς καὶ γευσάμενος τῶν παρ.ἐκείνοις κακῶν, ἐπειδὴ τάχιστα λογων ἀληθῶνἐπήκουσεν, ἀμεταστρεπτὶ φεύγων ὡς αὐτὸνἀφίκετο καὶ δῆλος ἢν ῥᾳον διακείμενος.Ἥδη δὲ τούτων ἀποστὰς τῶν ἄλλων αὖθις 29ἀνθρώπων ἐμέμνητο καὶ τὰς ἐν τῇ πόλει ταραχὰςδιεξῄει καὶ τὸν ὠθισμὸν αὐτῶν καὶ τὰ θέατρακαὶ τὸν ἱππόδρομον καὶ τὰς τῶν ἡνιόχων εἰκόναςκαὶ τὰ τῶν ἵππων ὀνόματα καὶ τοὺς ἐν τοῖςστενωποῖς περὶ τούτων διαλόγους· πολλὴ γὰρὡς ἀληθῶς ἡ ἰππομανία καὶ πολλῶν ἤδη σπουδαίωνεἶναι δοκούντων ἐπείληπται.Μετὰ δὲ ταῦτα ἑτέρου δράματος ἥπτετο τῶν 30ἀμφὶ τὴν νέκυιάν τε καὶ διαθήκας καλινδουμένων,προστιθεὶς ὅτι μίαν φωνὴν οἱ Ῥωμαίων παῖδεςἀληθῇ παῤ ὅλον τὸν βίον προίενται, τὴν ἐνταῖς διαθήκαις λέγων, ἵνα μὴ ἀπολαύσωσι τῆςσφετέρας ἀληθείας. ἃ δὲ καὶ μεταξὺ λέγοντοςαὐτοῦ γελᾶν προήχθην, ὅτι καὶ συγκατορύττεινἑαυτοῖς ἀξιοῦσι τὰς ἀμαθίας καὶ τὴν ἀναλγησίανἔγγραφον ὁμολογοῦσιν, οἱ μὲν ἐσθῆτας ἑαυτοῖςκελεύοντες συγκαταφλέγεσθαι τῶν παρὰ τὸνβίον τιμίων, οἱ δὲ καὶ παραμένειν τινὰς οἰκέταςτοῖς τάφοις, ἔνιοι δὲ καὶ στέφειν τὰς στήλαςἄνθεσιν, εὐήθεις ἔτι καὶ παρὰ τὴν τελευτὴν διαμένοντες.εἰκάζειν οὖν ἠξίου, τί πέπρακται τούτοις 31παρὰ τὸν βίον, εἰ τοιαῦτα περὶ τῶν μετὰτὸν βίον ἐπισκήπτουσι· τούτους γὰρ εἶναι τοὺςτὸ πολυτελὲς ὄψον ὠνουμένους καὶ τὸν οἶνον ἐντοῖς συμποσίοις μετὰ κρόκων τε καὶ ἀρωμάτωνἐκχέοντας, τοὺς μέσου χειμῶνος ἐμπιπλαμένουςῥόδων καὶ τὸ σπάνιον αὐτῶν καὶ παρὰ καιρὸνἀγαπῶντας, τῶν δʼ ἐν καιρῷ καὶ κατὰ φύσιν ὡςεὐτελῶν ὑπερηφανοῦντας, τούτους εἶναι 1 τοὺςκαὶ τὰ μύρα πίνοντας· καὶ μάλιστα διέσυρεναὐτῶν, ὅτι μηδὲ χρῆσθαι ἴσασιν ταῖς ἐπιθυμίαις,ἀλλὰ κάν ταύταις παρανομοῦσι καὶ τοὺς ὅρουςσυγχέουσι πάντοθεν, τῇ τρυφῇ παοαδόντες αὑτῶντὰς ψυχὰς πατεῖν, καὶ τοῦτο δὴ τὸ ἐν ταῖςτραγῳδίαις τε καὶ κωμῳδίαις λεγόμενον, ἤδη καὶπαρὰ θύραν εἰσβιαζόμενοι. σολοικισμὸν οὖνἐκάλει τοῦτο τῶν ἡδονῶν.Ἀπὸ δὲ τῆς αὐτῆς γνώμης κἀκεῖνα ἕλεγεν, 32ἀτεχνῶς τοῦ Μώμου τὸν λόγον μιμησάμενος· ὡςγὰρ ἐκεῖνος ἐμέμφετο τοῦ ταύρου τὸν δημιουργὸνθεὸν οὐ προθέντα τῶν ὀφθαλμῶν τὰ κέρατα, οὕτωδὴ καὶ αὐτος ᾐτιᾶτο τῶν στεφανουμένων, ὅτι μὴἴσασι τοῦ στεφάνου τὸν τόπον· εἰ γάρ τοι, ἔφη,1 τούτους εἶναι MSS; bracketed by Schwartz.2 Isidorus defines a ‘solecism’ as ‘plurimorum inter severborum inconvenniens compositio, sicut barbarismus uniusverbi corruptio.’ The point here is the incongruousness ofsuch pleasures.τῇ πνοῇ τῶν ἴων τε καὶ ῥόδων χαίρουσιν, ὑπὸ τῇῥινὶ μάλιστα ἐχρῆν αὐτοὺς στέφεσθαι παῤ αὐτὴνὡς οἷόν τε τὴν ἀναπνοήν, ἵνʼ ὡς πλεῖστονἀνέσπων τῆς ἡδονῆς.Καὶ μὴν κἀκείνους διεγέλα τοὺς θαυμάσιόν 33τινα τὴν σπουδὴν περὶ τὰ δεῖπνα ποιουμένουςχυμῶν τε ποικιλίαις καὶ πεμμάτων περιεργίαις·καὶ γὰρ αὖ καὶ τούτους ἔφασκεν ὀλιγοχρονίουτε καὶ βραχείας ἡδονῆς ἔρωτι πολλὰς πραγματείαςὑπομένειν· ἀπέφαινε γοῦν τεσσάρωνδακτύλων αὐτοῖς ἕνεκα πάντα πονεῖσθαι τὸνπόνον, ἐφʼ ὅσους ὁ μήκιστος ἀνθρώπου λαιμόςἐστιν· οὔτε γὰρ πρὶν ἐμφαγεῖν, ἀπολαύειν τιτῶν ἐωνημένων, οὔτε βρωθέντων ἡδίω γενέσθαιτὴν ἀπὸ τῶν πολυτελεστέρων πλησμονήν· λοιπὸνοὖν εἶναι τὴν ἐν τῇ παρόδῳ γιγνομένην ἡδονὴντοσούτων ὠνεῖσθαι χρημάτων. εἰκότα δὲ πάσχεινἔλεγεν αὐτοὺς ὑπʼ ἀπαιδευσίας τὰς ἀληθεστέραςἡδονὰς ἀγνοοῦντας, ὧν ἀπασῶν φιλοσοφία χορηγόςἐστιν τοῖς πονεῖν προαιρουμένοις.Περὶ δὲ τῶν ἐν τοῖς βαλανείοις δρωμένωνπολλὰ μὲν διεξῄει, τὸ πλῆθος τῶν ἑπομένων, τὰςὕβρεις, τοὺς ἐπικειμένους τοῖς οἰκέταις καὶ μικροῦδεῖν ἐκφερομένους. ἓν δέ τι καὶ μάλιστα μισεῖνἐῴκει, πολὺ δʼ ἐν τῇ πόλει τοῦτο καὶ τοῖς βαλανείοιςἐπιχωριάζον προϊόντας γάρ τινας τῶνοἰκετῶν δεῖ βοᾶν καὶ παραγγέλλειν προορᾶσθαιτοῖν ποδοῖν, ἢν ὑψηλόν τι ἢ κοῖλον μέλλωσινὑπερβαίνειν, καὶ ὑπομιμνήσκειν αὐτούς, τὸκαινότατον, ὅτι βαδίζουσιν. δεινὸν οὖν ἐποιεῖτο,εἰ στόματος μὲν ἀλλοτρίου δειπνοῦντες μὴ δέονταιμηδὲ χειρῶν, μηδὲ τῶν ὤτων ἀκούοντες,ὀφθαλμῶν δὲ ὑγιαίνοντες ἀλλοτρίων δέονταιπροοψομένων καὶ ἀνέχονται φυνὰς ἀκούοντεςδυστυχέσιν ἀνθρώποις πρεπούσας καὶ πεπηρωμένοις·ταῦτα γὰρ αὐτὰ πάσχουσιν ἐν ταῖς ἀγοραῖςἡμέρας μέσης καὶ οἱ τὰς πόλεις ἐπιτετραμμένοι.Ταῦτά τε καὶ πολλὰ ἕτετρα τοιαῦτα διελθὼν 35κατέπαυσε τὸν λόγον. ἐγὼ δὲ τέως μὲν ἤκουοναὐτοῦ τεθηπώς, μὴ σιωπήσῃ πεφοβημένος· ἐπειδὴδὲ ἐπαύσατο, τοῦτο δὴ τὸ τῶν Φαιάκων πάθοςἐπεπόνθειν· πολὺν γὰρ δὴ χρόνον ἐς αὐτὸνἀπέβλεπον κεκηλημένος· εἶτα πολλῇ συγχύσεικαὶ ἰλίγγῳ κατειλημμένος τοῦτο μὲν ἱδρῶτικατερρεόμη, τοῦτο δὲ φθέγξασθαι βουλόμενοςἐξέπιπτόν τε καὶ ἀνεκοπτόμην, καὶ ἥ τε φωνὴἐξέλειπε καὶ ἡ γλῶττα διημάρτανε, καὶ τέλοςἐδάκρυον ἀπορούμενος· οὐ γὰρ ἐξ ἐπιπολῆς οὐδʼὡς ἕτυχεν ἡμῶν ὁ λόγος καθίκετο, βαθεῖα δὲ καὶκαίριος ἡ πληγὴ ἐγένετο, καὶ μάλα εὐστόχωςἐνεχθεὶς ὁ λόγος αὐτήν, εἰ οἷόν τε εἰπεῖν, διέκοψετὴν ψνχήν· εἰ γάρ τι δεῖ κἀμὲ ἤδη φιλοσόφωνπροσάψασθαι λόγων, ὧδε περὶ τούτων ὑπείληφα·δοκεῖ μοι ἀνδρὸς εὐφυοῦς ψνχὴ μάλα σκοπῷ 36τινι ἁπαλῷ προσεοικέναι. τοξόται δὲ πολλοὶ μὲνἀνὰ τὸν βίον καὶ μεστοὶ τὰς φαρέτρας ποικίλων τεκαὶ παντοδαπῶν λόγων, οὐ μὴν πάντες εὔστοχατοξεύουσιν, ἀλλʼ οἱ μὲν αὐτῶν σφόδρα τὰς νευρὰςἐπιτείναντες ἐντονώτερον τοῦ δέοντος ἀφιᾶσιν· καὶἅπτονται μὲν καὶ οὗτοι1, τὰ δὲ βέλη αὐτῶν οὐμένει ἐν τῷ σκοπῷ, ἀλλʼ ὑπὸ τῆς σφοδρότητος1 οὗτοι, Sommerbrodt: οὗτοι τῆς ὁδοῦ MSS.διελθόντα καὶ παροδεύσαντα κεχηνυῖαν μόνον τῷτραύματι τὴν ψυχὴν ἀπέλιπεν. ἄλλοι δὲ πάλιντούτοις ὑπεναντίως· ὑπὸ γὰρ ἀσθενείας τε καὶἀτονίας οὐδὲ ἐφικνεῖται τὰ βέλη αὐτοῖς ἄχρι πρὸςτὸν σκοπόν, ἀλλʼ ἐκλυθέντα καταπίπτει πολλάκιςἐκ μέσης τῆς ὁδοῦ· ἢν δέ ποτε καὶ ἐφίκηται, ἄκρονμὲν ἐπιλίγδην ἅπτεται, βαθεῖαν δὲ οὐκ ἐργάζεταιπληγήν· οὐ γὰρ ἀπʼ ἰσχυρᾶς ἐμβολῆς ἀπεστέλλετο.ὅστις δὲ ἀγαθὸς τοξότης καὶ τούτῳ 37ὅμοιος, πρῶτον μὲν ἀκριβῶς ὄψεται τὸν σκοπόν,εἰ μὴ σφόδρα μαλακός, εἰ μὴ στερρότερος τοῦβέλους γίγνονται γὰρ δὴ καὶ ἄτρωτοι σκοποί.ἐπειδὰν δὲ ταῦτα ἴδῃ, τηνικαῦτα χρίσας τὸ βέλοςοὔτε ἰῷ, καθάπερ τὰ Σκυθῶν χρίεται, οὔτε ὀπῷ,καθάπερ τὰ Κουρήτων, ἀλλʼ ἡρέμα δηκτικῷ τεκαὶ γλυκεῖ φαρμάκῳ, τούτῳ χρίσας εὐτέχνως1ἐτόξευσε· τὸ δὲ ἐνεχθὲν εὖ μάλα ἐντόνως καὶδιακόψαν ἄχρι τοῦ διελθεῖν μένει τε καὶ πολὺ τοῦφαρμάκου ἀφίησιν, ὃ δὴ σκιδνάμενον ὅλην ἐνκύκλῳ τὴν ψνχὴν περιέρχεται. τοῦτό τοι καὶἥδονται καὶ δακρύουσι μεταξὺ ἀκούοντες, ὅπερ καίαὐτὸς ἔπασχον, ἡσυχῇ ἄρα τοῦ φαρμάκου τὴνψυχὴν περιθέοντος. ἐπῄει δʼ οὖν μοι πρὸς αὐτὸντὸ ἔπος ἐκεῖνο λέγειν, βάλλʼ οὕτως, αἴ κέν τιφόως γένηαι. ὥσπερ γὰρ οἱ τοῦ Φρυγίου αὐλοῦἀκούοντες οὐ πάντες μαίνονται, ἀλλʼ ὁπόσοι αὐτῶντῇ Ῥέᾳ λαμβάνονται, οὗτοι δὲ πρὸς τὸ μέλοςὑπομιμνήσκονται τοῦ πάθους, οὕτω δὴ καὶφιλοσόφων ἀκούοντες οὐ πάντες ἔνθεοι καὶτραυματίαι ἀπίασιν, ἀλλʼ οἷς ὑπῆν τι ἐν τῇ φύσειφιλοσοφίας συγγενές.1 εὐτέχνως Sommerbrodt: ἀτεχνῶς MSS.Ὡς σεμνὰ καὶ θαυμάσια καὶ θεῖά γε, ὦ 38ἑταῖρε, διελήλυθας, ἐλελήθεις δέ με πολλῆς ὡςἀληθῶς τῆς ἀμβροσίας καὶ τοῦ λωτοῦ κεκορεσμένος·ὥστε καὶ μεταξὺ σοῦ λέγοντος ἔπασχόν τιἐν τῇ ψυχῇ, καὶ παυσαμένου ἄχθομαι καὶ ἵνα δὴκαὶ κατὰ σὲ εἴπω, τέτρωμαι· καὶ μὴ θαυμάσῃς·οἶσθα γὰρ ὅτι καὶ οἱ πρὸς τῶν κυνῶν τῶν λυσμένος·δηχθέντες οὐκ αὐτοὶ μόνοι λυσσῶσιν,ἀλλὰ κἄν τινας ἑτέρους1 ἐν τῇ μανίᾳ τὸ αὐτὸτοῦτο διαθῶσιν, καὶ αὐτοὶ ἔκφρονες γίγνονται·συμμεταβαίνει γάρ τι τοῦ πάθους ἅμα τῷ δήγματικαὶ πολυγονεῖται ἡ νόσος καὶ πολλὴ γίγνεται τῆςμανίας διαδοχή.Οὐκοῦν καὶ οὐτὸς ἡμίν μανίαν2 ὁμολογεῖς;Πάνυ μὲν οὖν, καὶ προσέτι δέομαί γέ σου κοινήντινα τὴν θεραπείαν ἐπινοεῖν.Τὸ τοῦ ἄρα Τηλέφου ἀνάγκη ποιεῖν.Ποῖον οὖ λέγεις;Ἐπὶ τὸν τρώσαντα ἐλθόντας ἰᾶσθαιπαρακαλεῖν.1 ἑτέρους Schmieder: ἑτέρους καὶ αὐτοὶ MSS.2 μανίαν A.M.H.: ἐρᾶν MSS.