ΕΠΙΣΤΟΛΗ ΠΡΟΣ ΔΙΟΓΝΗΤΟΝἘπειδὴ ὁρῶ, κράτιστε Διόγνητε, ὑπερεσπουδακότασε τὴν θεοσέβειαν τῶν Χριστιανῶνμαθεῖν καὶ πάνυ σαφῶς καὶ ἐπιμελῶς πυνθανόμενονπερὶ αὐτῶν, τίνι τε θεῷ πεποιθότες καὶ πῶςθρησκεύοντες αὐτὸν τόν τε κόσμον ὑπερορῶσιπάντες καὶ θανάτου καταφρονοῦσι καὶ οὔτε τοὺςνομιζομένους ὑπὸ τῶν Ἑλλήνων θεοὺς λογίζονταιοὔτε τὴν Ἰουδαίων δεισιδαιμονίαν φυλάσσουσι,καὶ τίνα τὴν φιλοστοργίαν ἔχουσι πρὸς ἀλλήλους,καὶ τί δή ποτε καινὸν τοῦτο γένος ἢ ἐπιτήδευμαεἰσῆλθεν εἰς τὸν βίον νῦν καὶ οὐ πρότερον: ἀποδέχομαίγε τῆς προθυμίας σε ταύτης καὶ παρὰ τοῦθεοῦ, τοῦ καὶ τὸ λέγειν καὶ τὸ ἀκούειν ἡμῖν χορηγοῦντος,αἰτοῦμαι δοθῆναι ἐμοὶ μὲν εἰπεῖν οὕτως,ὡς μάλιστα ἂν ἀκούσαντά σε βελτίω γενέσθαι,σοί τε οὕτως ἀκοῦσαι, ὡς μὴ λυπηθῆναι τὸν εἰπόντα.Ἄγε δή, καθάρας σεαυτὸν ἀπὸ πάντων τῶνπροκατεχόντων σου τὴν διάνοιαν λογισμῶν καὶ τὴνἀπατῶσάν σε συνήθειαν ἀποσκευασάμενος καὶγενόμενος ὥσπερ ἐξ ἀρχῆς καινὸς ἄνθρωπος, ὡς ἂνκαὶ λόγου καινοῦ, καθάπερ καὶ αὐτὸς ὡμολόγησας,ἀκροατὴς ἐσόμενος: ἴδε μὴ μόνον τοῖς ὀφθαλμοῖς,ἀλλὰ καὶ τῇ φρονήσει, τίνος ὑποστάσεως ἢ τίνοςεἴδους τυγχάνουσιν, οὓς ἐρεῖτε καὶ νομίζετε θεούς.οὐχ ὁ μέν τις λίθος ἐστίν, ὅμοιος τῷ πατουμένῳ,ὁ δ̓ ἐστὶ χαλκός, οὐ κρείσσων τῶν εἰς τὴν χρῆσινἡμῖν κεχαλκευμένων σκευῶν, ὁ δὲ ξύλον, ἤδη καὶσεσηπός, ὁ δὲ ἄργυρος, χρῄζων ἀνθρώπου τοῦφυλάξαντος, ἵνα μὴ κλαπῇ, ὁ δὲ σίδηρος, ὑπὸ ἰοῦδιεφθαρμένος, ὁ δὲ ὄστρακον, οὐδὲν τοῦ κατεσκευασμένουπρὸς τὴν ἀτιμοτάτην ὑπηρεσίαν εὐπρεπέστερον;οὐ φθαρτῆς ὕλης ταῦτα πάντα; οὐχ ὑπὸσιδήρου καὶ πυρὸς κεχαλκευμένα; οὐχ ὃ μὲναὐτῶν λιθοξόος, ὃ δὲ χαλκεύς, ὃ δὲ ἀργυροκόπος,ὃ δὲ κεραμεὺς ἔπλασεν; οὐ πρὶν ἢ ταῖς τέχναιςτούτων εἰς τὴν μορφὴν τούτων ἐκτυπωθῆναι, ἦνἕκαστον αὐτῶν ἑκάστῳ, ἔτι καὶ νῦν, μεταμεμορφωμένον;οὐ τὰ νῦν ἐκ τῆς αὐτῆς ὕλης ὄντα σκεύηγένοιτ̓ ἄν, εἰ τύχοι τῶν αὐτῶν τεχνιτῶν, ὅμοια τοιούτοις;οὐ ταῦτα πάλιν, τὰ νῦν ὑφ̓ ὑμῶν προσκυνούμενα,δύναιτ̓ ἂν ὑπὸ ἀνθρώπων σκεύη ὅμοιαγενέσθαι τοῖς λοιποῖς; οὐ κωφὰ πάντα; οὐ τυφλά;οὐκ ἄψυχα; οὐκ ἀναίσθητα; οὐκ ἀκίνητα; οὐπάντα σηπόμενα; οὐ πάντα φθειρόμενα;ταῦταθεοὺς καλεῖτε; τούτοις δουλεύετε; τούτοις προσκυνεῖτε,τέλεον δ̓ αὐτοῖς ἐξομοιοῦσθε.διὰτοῦτο μισεῖτε Χριστιανούς, ὅτι τούτους οὐχἡγοῦνται θεούς;ὑμεῖς γὰρ αἰνεῖν νομίζοντεςκαὶ οἰόμενοι, οὐ πολὺ πλέον αὐτῶν καταφρονεῖτε;οὐ πολὺ μᾶλλον αὐτοὺς χλευάζετε καὶ ὑβρίζετε,τοὺς μὲν λιθίνους καὶ ὀστρακίνους σέβοντεςἀφυλάκτους, τοὺς δὲ ἀργυρέους καὶ χρυσοῦς ἐγκλείοντεςταῖς νυξὶ καὶ ταῖς ἡμέραις φύλακας παρακαθιστάντες,ἵνα μὴ κλαπῶσιν;αἷς δὲ δοκεῖτετιμαῖς προσφέρειν, εἰ μὲν αἰσθάνονται, κολάζετεμᾶλλον αὐτούς: εἰ δὲ ἀναισθητοῦσιν, ἐλέγχοντεςαἵματι καὶ κνίσαις αὐτοὺς θρησκεύετε.ταῦθ̓ὑμῶν τις ὑπομεινάτω, ταῦτα ἀνασχέσθω τιςἑαυτῷ γενέσθαι. ἀλλὰ ἄνθρωπος μὲν οὐδὲ εἷςταύτης τῆς κολάσεως ἑκὼν ἀνέξεται, αἴσθησινγὰρ ἔχει καὶ λογισμόν: ὁ δὲ λίθος ἀνέχεται,ἀναισθητεῖ γάρ. οὐκ οὖν τὴν αἴσθησιν αὐτοῦἐλέγχετε;περὶ μὲν οὖν τοῦ μὴ δεδουλῶσθαιΧριστιανοὺς τοιούτοις θεοῖς πολλὰ μὲν ἂν καὶἄλλα εἰπεῖν ἔχοιμι: εἰ δέ τινι μὴ δοκοίη κἂνταῦτα ἱκανά, περισσὸν ἡγοῦμαι καὶ τὸ πλείω λέγειν.Ἑξῆς δὲ περὶ τοῦ μὴ κατὰ τὰ αὐτὰ Ἰουδαίοιςθεοσεβεῖν αὐτοὺς οἶμαί σε μάλιστα ποθεῖν ἀκοῦσαι.Ἰουδαῖοι τοίνυν, εἰ μὲν ἀπέχονται ταύτηςτῆς προειρημένης λατρείας, καλῶς θεὸν ἕνατῶν πάντων σέβειν καὶ δεσπότην ἀξιοῦσι φρονεῖν:εἰ δὲ τοῖς προειρημένοις ὁμοιοτρόπως τὴν θρησκείανπροσάγουσιν αὐτῷ ταύτην, διαμαρτάνουσιν.ἃ γὰρ τοῖς ἀναισθήτοις καὶ κωφοῖςπροσφέροντες οἱ Ἕλληνες ἀφροσύνης δεῖγμαπαρέχουσι, ταῦθ̓ οὗτοι καθάπερ προσδεομένῳτῷ θεῷ λογιζόμενοι παρέχειν μωρίαν εἰκὸς μᾶλλονExod. 20. 11; Ps. 146, 6; Acts 14, 15ἡγοῖντ̓ ἄν, οὐ θεοσέβειαν.ὁ γὰρ ποιήσαςτὸν οὐρανὸν καὶ τὴν γῆν καὶ πάντα τὰ ἐν αὐτοῖςκαὶ πᾶσιν ἡμῖν χορηγῶν, ὧν προσδεόμεθα, οὐδενὸςἂν αὐτὸς προσδέοιτο τούτων ὧν τοῖς οἰομένοιςδιδόναι παρέχει αὐτός.οἱ δέ γε θυσίας αὐτῷ δἰαἵματος καὶ κνίσης καὶ ὁλοκαυτωμάτων ἐπιτελεῖνοἰόμενοι καὶ ταύταις ταῖς τιμαῖς αὐτὸν γεραίρειν,οὐδέν μοι δοκοῦσι διαφέρειν τῶν εἰς τὰ κωφὰ τὴναὐτὴν ἐνδεικνυμένων φιλοτιμίαν: τῶν μὲν μὴδυναμένοις τῆς τιμῆς μεταλαμβάνειν, τῶν δὲδοκούντων παρέχειν τῷ μηδενὸς προσδεομένῳ.Ἀλλὰ μὴν τό γε περὶ τὰς βρώσεις αὐτῶνψοφοδεὲς καὶ τὴν περὶ τὰ σάββατα δεισιδαιμονίανκαὶ τὴν τῆς περιτομῆς ἀλαζονείαν καὶ τὴντῆς νηστείας καὶ νουμηνίας εἰρωνείαν, καταγέλαστακαὶ οὐδενὸς ἄξια λόγου, οὐ νομίζω σεχρῄζειν παῤ ἐμοῦ μαθεῖν.τό τε γὰρ τῶν ὑπὸτοῦ θεοῦ κτισθέντων εἰς χρῆσιν ἀνθρώπων ἃ μὲνὡς καλῶς κτισθέντα παραδέχεσθαι, ἃ δ̓ ὡςἄχρηστα καὶ περισσὰ παραιτεῖσθαι, πῶς οὐκἀθέμιστον;τὸ δὲ καταψεύδεσθαι θεοῦ ὡςκωλύοντος ἐν τῇ τῶν σαββάτων ἡμέρᾳ καλόν τιποιεῖν, πῶς οὐκ ἀσεβές;τὸ δὲ καὶ τὴν μείωσιντῆς σαρκὸς μαρτύριον ἐκλογῆς ἀλαζονεύεσθαι ὡςδιὰ τοῦτο ἐξαιρέτως ἠγαπημένους ὑπὸ θεοῦ, πῶςοὐ χλεύης ἄξιον;τὸ δὲ παρεδρεύοντας αὐτοὺςἄστροις καὶ σελήνῃ τὴν παρατήρησιν τῶν μηνῶνκαὶ τῶν ἡμερῶν ποιεῖσθαι καὶ τὰς οἰκονομίας θεοῦκαὶ τὰς τῶν καιρῶν ἀλλαγὰς καταδιαιρεῖν πρὸςτὰς αὐτῶν ὁρμάς, ἃς μὲν εἰς ἑορτάς, ἃς δὲ εἰςπένθη: τίς ἂν θεοσεβείας καὶ οὐκ ἀφροσύνηςπολὺ πλέον ἡγήσαιτο δεῖγμα;τῆς μὲν οὖνκοινῆς εἰκαιότητος καὶ ἀπάτης καὶ τῆς Ἰουδαίωνπολυπραγμοσύνης καὶ ἀλαζονείας ὡς ὀρθῶς ἀπέχονταιΧριστιανοί, ἀρκούντως σε νομίζω μεμαθηκέναι:τὸ δὲ τῆς ἰδίας αὐτῶν θεοσεβείας μυστήριονμὴ προσδοκήσῃς δύνασθαι παρὰ ἀνθρώπου μαθεῖν.Χριστιανοὶ γὰρ οὔτε γῇ οὔτε φωνῇ οὔτε ἔθεσιδιακεκριμένοι τῶν λοιπῶν εἰσιν ἀνθρώπων.οὔτεγάρ που πόλεις ἰδίας κατοικοῦσιν οὔτε διαλέκτῳτινὶ παρηλλαγμένῃ χρῶνται οὔτε βίον παράσημονἀσκοῦσιν.οὐ μὴν ἐπινοίᾳ τινὶ καὶ φροντίδιπολυπραγμόνων ἀνθρώπων μάθημα τοῦτ̓ αὐτοῖςἐστιν εὑρημένον, οὐδὲ δόγματος ἀνθρωπίνου προεστᾶσιν,ὥσπερ ἔνιοι.κατοικοῦντες δὲ πόλειςἑλληνίδας τε καὶ βαρβάρους, ὡς ἕκαστος ἐκληρώθη,καὶ τοῖς ἐγχωρίοις ἔθεσιν ἀκολουθοῦντεςἔν τε ἐσθῆτι καὶ διαίτῃ καὶ τῷ λοιπῷ βίῳ θαυμαστὴνκαὶ ὁμολογουμένως παράδοξον ἐνδείκνυνταιτὴν κατάστασιν τῆς ἑαυτῶν πολιτείας.πατρίδαςοἰκοῦσιν ἰδίας, ἀλλ̓ ὡς πάροικοι: μετέχουσιπάντων ὡς πολῖται, καὶ πάνθ̓ ὑπομένουσιν ὡςξένοι: πᾶσα ξένη πατρίς ἐστιν αὐτῶν, καὶ πᾶσαπατρὶς ξένη.γαμοῦσιν ὡς πάντες, τεκνογονοῦσιν:ἀλλ̓ οὐ ῥίπτουσι τὰ γεννώμενα.τράπεζανII Cor. 10, 3; Rom. 8, 12. 13κοινὴν παρατίθενται, ἀλλ̓ οὐ κοίτην.ἐνσαρκὶ τυγχάνουσιν, ἀλλ̓ οὐ κατὰ σάρκα ζῶσιν.Philipp. 3, 18-20ἐπὶ γῆς διατρίβουσιν, ἀλλ̓ ἐν οὐρανῷ πολιτεύονται.πείθονται τοῖς ὡρισμένοις νόμοις,καὶ τοῖς ἰδίοις βίοις νικῶσι τοὺς νόμους.ἀγαπῶσιπάντας, καὶ ὑπὸ πάντων διώκονται.II Cor. 6, 9ἀγνοοῦνται, καὶ κατακρίνονται: θανατοῦνται,II Cor. 6, 10καὶ ζωοποιοῦνται.πτωχεύουσι, καὶ πλουτίζουσιπολλούς: πάντων ὑστεροῦνται, καὶ ἐν πᾶσιπερισσεύουσιν.ἀτιμοῦνται, καὶ ἐν ταῖςἀτιμίαις δοξάζονται. βλασφημοῦνται, καὶ δικαιοῦνται.I Cor. 4, 12λοιδοροῦνται, καὶ εὐλογοῦσιν: ὑβρίζονται,II Cor. 6, 10καὶ τιμῶσιν.ἀγαθοποιοῦντες ὡςκακοὶ κολάζονται: κολαζόμενοι χαίρουσιν ὡςζωοποιούμενοι.ὑπὸ Ἰουδαίων ὡς ἀλλόφυλοιπολεμοῦνται καὶ ὑπὸ Ἑλλήνων διώκονται: καὶτὴν αἰτίαν τῆς ἔχθρας εἰπεῖν οἱ μισοῦντες οὐκ ἔχουσιν.Ἁπλῶς δ̓ εἰπεῖν, ὅπερ ἐστὶν σώματι ψυχή,τοῦτ̓ εἰσὶν ἐν κόσμῳ Χριστιανοί.ἔσπαρταικατὰ πάντων τῶν τοῦ σώματος μελῶν ἡ ψυχή,καὶ Χριστιανοὶ κατὰ τὰς τοῦ κόσμου πόλεις.οἰκεῖ μὲν ἐν τῷ σώματι ψυχή, οὐκ ἔστι δὲ ἐκJo. 17, 11., 14. 16τοῦ σώματος: καὶ Χριστιανοὶ ἐν κόσμῳ οἰκοῦσιν,οὐκ εἰσὶ δὲ ἐκ τοῦ κόσμου.ἀόρατος ἡ ψυχὴἐν ὁρατῷ φρουρεῖται τῷ σώματι: καὶ Χριστιανοὶγινώσκονται μὲν ὄντες ἐν τῷ κόσμῳ, ἀόρατος δὲGal. 5, 17αὐτῶν ἡ θεοσέβεια μένει.μισεῖ τὴν ψυχὴν ἡσὰρξ καὶ πολεμεῖ μηδὲν ἀδικουμένη, διότι ταῖςἡδοναῖς κωλύεται χρῆσθαι: μισεῖ καὶ Χριστιανοὺςὁ κόσμος μηδὲν ἀδικούμενος, ὅτι ταῖς ἡδοναῖςJo. 15, 18., 19ἀντιτάσσονται.ἡ ψυχὴ τὴν μισοῦσαν ἀγαπᾷσάρκα καὶ τὰ μέλη: καὶ Χριστιανοὶ τοὺς μισοῦνταςMt. 5, 44;, Luk. 6, 27ἀγαπῶσιν.ἐγκέκλεισται μὲν ἡ ψυχὴ τῷσώματι, συνέχει δὲ αὐτὴ τὸ σῶμα: καὶ Χριστιανοὶκατέχονται μὲν ὡς ἐν φρουρᾷ τῷ κόσμῳ,αὐτοὶ δὲ συνέχουσι τὸν κόσμον.ἀθάνατος ἡψυχὴ ἐν θνητῷ σκηνώματι κατοικεῖ: καὶ Χριστιανοὶπαροικοῦσιν ἐν φθαρτοῖς, τὴν ἐν οὐρανοῖςἀφθαρσίαν προσδεχόμενοι.κακουργουμένησιτίοις καὶ ποτοῖς ἡ ψυχὴ βελτιοῦται: καὶΧριστιανοὶ κολαζόμενοι καθ̓ ἡμέραν πλεονάζουσιμᾶλλον.εἰς τοσαύτην αὐτοὺς τάξιν ἔθετο ὁθεός, ἣν οὐ θεμιτὸν αὐτοῖς παραιτήσασθαι.Οὐ γὰρ ἐπιγειον, ὡς ἔφην, εὕρημα τοῦτ̓αὐτοῖς παρεδόθη, οὐδὲ θνητὴν ἐπίνοιαν φυλάσσεινοὕτως ἀξιοῦσιν ἐπιμελῶς, οὐδὲ ἀνθρωπίνων οἰκονομίανI Cor. 9, 17μυστηρίων πεπίστευνται.ἀλλ̓ αὐτὸςἀληθῶς ὁ παντοκράτωρ καὶ παντοκτίστης καὶἀόρατος θεός, αὐτὸς ἀπ̓ οὐρανῶν τὴν ἀλήθειανκαὶ τὸν λόγον τὸν ἅγιον καὶ ἀπερινόητον ἀνθρώποιςἐνίδρυσε καὶ ἐγκατεστήριξε ταῖς καρδίαιςαὐτῶν: οὐ, καθάπερ ἄν τις εἰκάσειεν, ἀνθρώποιςὑπηρέτην τινὰ πέμψας ἢ ἄγγελον ἢ ἄρχοντα ἤτινα τῶν διεπόντων τὰ ἐπίγεια ἤ τινα τῶνπεπιστευμένων τὰς ἐν οὐρανοῖς διοικήσεις, ἀλλ̓αὐτὸν τὸν τεχνίτην καὶ δημιουργὸν τῶν ὅλων,ᾧ τοὺς οὐρανοὺς ἔκτισεν, ᾧ τὴν θάλασσανἰδίοις ἐνέκλεισεν, οὗ τὰ μυστήρια πιστῶς πάνταφυλάσσει τὰ στοιχεῖα, παῤ οὗ τὰ μέτρα τῶντῆς ἡμέρας δρόμων ὁ ἥλιος εἴληφε φυλάσσειν, ᾧπειθαρχεῖ σελήνη νυκτὶ φαίνειν κελεύοντι, ᾧπειθαρχεῖ τὰ ἄστρα: τῷ τῆς σελήνης ἀκολουθοῦνταδρόμῳ: ᾧ πάντα διατέτακται καὶ διώρισταικαὶ ὑποτέτακται, οὐρανοὶ καὶ τὰ ἐν οὐρανοῖς,γῆ καὶ τὰ ἐν τῇ γῇ, θάλασσα καὶ τὰ ἐν τῇθαλάσσῃ, πῦρ, ἀήρ, ἄβυσσος, τὰ ἐν ὕψεσι, τὰ ἐνβάθεσι, τὰ ἐν τῷ μεταξύ: τοῦτον πρὸς αὐτοὺςἀπέστειλεν.ἆρά γε, ὡς ἀνθρώπων ἄν τιςλογίσαιτο, ἐπὶ τυραννίδι καὶ φόβῳ καὶ καταπλήξει;Zech. 9, 9οὐ μὲν οὖν: ἀλλ̓ ἐν ἐπιεικείᾳ καὶJo. 3, 17πραΰτητι ὡς βασιλεὺς πέμπων υἱὸν βασιλέαJo. 3, 17ἔπεμψεν, ὡς θεὸν ἔπεμψεν, ὡς ἄνθρωπον πρὸςἀνθρώπους ἔπεμψεν, ὡς σώζων ἔπεμψεν, ὡςπείθων, οὐ βιαζόμενος: βία γὰρ οὐ πρόσεστι τῷθεῷ.ἔπεμψεν ὡς καλῶν, οὐ διώκων: ἔπεμψενMalach. 3, 2ὡς ἀγαπῶν, οὐ κρίνων.πέμψει γὰρ αὐτὸνκρίνοντα: καὶ τίς αὐτοῦ τὴν παρουσίαν ὑποστήσεται;..... παραβαλλομένους θηρίοις,ἵνα ἀρνήσωνται τὸν κύριον, καὶ μὴ νικωμένους;οὐχ ὁρᾷς, ὅσῳ πλείονες κολάζονται, τοσούτῳπλεονάζοντας ἄλλους;ταῦτα ἀνθρώπου οὐδοκεῖ τὰ ἔργα: ταῦτα δύναμίς ἐστι θεοῦ: ταῦτατῆς παρουσίας αὐτοῦ δείγματα.Τίς γὰρ ὅλως ἀνθρώπων ἠπίστατο, τί ποτ̓ἐστὶ θεὸς πρὶν αὐτὸν ἐλθεῖν;ἢ τοὺς κενοὺς καὶληρώδεις ἐκείνων λόγους ἀποδέχῃ τῶν ἀξιοπίστωνφιλοσόφων, ὧν οἱ μέν τινες πῦρ ἔφασαν εἶναι τὸνθεὸν ʽοὗ μέλλουσι χωρήσειν αὐτοί, τοῦτο καλοῦσιθεόν̓, οἱ δὲ ὕδωρ, οἱ δ̓ ἄλλο τι τῶν στοιχείων τῶνἐκτισμένων ὑπὸ θεοῦ;καίτοι γε, εἴ τις τούτωντῶν λόγων ἀποδεκτός ἐστι, δύναιτ̓ ἂν καὶ τῶνλοιπῶν κτισμάτων ἓν ἕκαστον ὁμοίως ἀποφαίνεσθαιθεόν.ἀλλὰ ταῦτα μὲν τερατεία καὶπλάνη τῶν γοήτων ἐστίν:ἀνθρώπων δὲ οὐδεὶςοὔτε εἶδεν οὔτε ἐγνώρισεν, αὐτὸς δὲ ἑαυτὸν ἐπέδειξεν.ἐπέδειξε δὲ διὰ πίστεως, ᾗ μόνῃ θεὸν ἰδεῖνσυγκεχώρηται.ὁ γὰρ δεσπότης καὶ δημιουργὸςτῶν ὅλων θεός, ὁ ποιήσας τὰ πάντα καὶ κατὰ τάξινδιακρίνας, οὐ μόνον φιλάνθρωπος ἐγένετο, ἀλλὰκαὶ μακρόθυμος.ἀλλ̓ οὗτος ἦν μὲν ἀεὶ τοιοῦτοςκαὶ ἔστι καὶ ἔσται, χρηστὸς καὶ ἀγαθὸςκαὶ ἀόργητος καὶ ἀληθής, καὶ μόνος ἀγαθός ἐστιν:ἐννοήσας δὲ μεγάλην καὶ ἄφραστον ἔννοιανἀνεκοινώσατο μόνῳ τῷ παιδί.ἐν ὅσῳ μὲνοὖν κατεῖχεν ἐν μυστηρίῳ καὶ διετήρει τὴν σοφὴναὐτοῦ βουλήν, ἀμελεῖν ἡμῶν καὶ ἀφροντιστεῖνἐδόκει:ἐπεὶ δὲ ἀπεκάλυψε διὰ τοῦ ἀγαπητοῦπαιδὸς καὶ ἐφανέρωσε τὰ ἐξ ἀρχῆς ἡτοιμασμένα,πάνθ̓ ἅμα παρέσχεν ἡμῖν καὶ μετασχεῖν τῶνεὐεργεσιῶν αὐτοῦ καὶ ἰδεῖν καὶ νοῆσαι, ἃ τίςἂν πώποτε προσεδόκησεν ἡμῶν;Πάντ̓ οὖν ἤδη παῤ ἑαυτῷ σὺν τῷ παιδὶRom. 3, 21-26οἰκονομηκώς, μέχρι μὲν τοῦ πρόσθεν χρόνου εἴασενἡμᾶς, ὡς ἐβουλόμεθα, ἀτάκτοις φοραῖς φέρεσθαι,Tit. 3, 3ἡδοναῖς καὶ ἐπιθυμίαις ἀπαγομένους. οὐ πάντωςἐφηδόμενος τοῖς ἁμαρτήμασιν ἡμῶν, ἀλλ̓ ἀνεχόμενος,οὐδὲ τῷ τότε τῆς ἀδικίας καιρῷ συνευδοκῶν,ἀλλὰ τὸν νῦν τῆς δικαιοσύνης δημιουργῶν, ἵνα ἐντῷ τότε χρόνῳ ἐλεγχθέντες ἐκ τῶν ἰδίων ἔργωνἀνάξιοι ζωῆς νῦν ὑπὸ τῆς τοῦ θεοῦ χρηστότητοςJo. 3, 5ἀξιωθῶμεν, καὶ τὸ καθ̓ ἑαυτοὺς φανερώσαντεςἀδύνατον εἰσελθεῖν εἰς τὴν βασιλείαν τοῦ θεοῦ τῇδυνάμει τοῦ θεοῦ δυνατοὶ γενηθῶμεν.ἐπεὶ δὲπεπλήρωτο μὲν ἡ ἡμετέρα ἀδικία καὶ τελείωςπεφανέρωτο, ὅτι ὁ μισθὸς αὐτῆς κόλασις καὶTit. 3, 4. 5θάνατος προσεδοκᾶτο, ἦλθε δὲ ὁ καιρός, ὃν θεὸςπροέθετο λοιπὸν φανερῶσαι τὴν ἑαυτοῦ χρηστότητακαὶ δύναμιν ʽὢ τῆς ὑπερβαλλούσης φιλανθρωπίαςκαὶ ἀγάπης τοῦ θεοὖ, οὐκ ἐμίσησενἡμᾶς οὐδὲ ἀπώσατο οὐδὲ ἐμνησικάκησεν, ἀλλὰἐμακροθύμησεν, ἠνέσχετο, ἐλεῶν αὐτὸς τὰς ἡμετέραςRom. 8, 32 Eph. 1, 7 ; I Tim. 2, 6 I Pet. 3, 18ἁμαρτίας ἀνεδέξατο, αὐτὸς τὸν ἴδιον υἱὸνἀπέδοτο λύτρον ὑπὲρ ἡμῶν, τὸν ἅγιον ὑπὲρἀνόμων, τὸν ἄκακον ὑπὲρ τῶν κακῶν, τὸν δίκαιονὑπὲρ τῶν ἀδίκων, τὸν ἄφθαρτον ὑπὲρ τῶν φθαρτῶν,τὸν ἀθάνατον ὑπὲρ τῶν θνητῶν.τί γὰρ ἄλλοτὰς ἁμαρτίας ἡμῶν ἠδυνήθη καλύψαι ἢ ἐκείνουδικαιοσύνη;ἐν τίνι δικαιωθῆναι δυνατὸν τοὺςἀνόμους ἡμᾶς καὶ ἀσεβεῖς ἢ ἐν μόνῳ τῷ υἱῷ τοῦθεοῦ;ὢ τῆς γλυκείας ἀνταλλαγῆς, ὢ τῆςἀνεξιχνιάστου δημιουργίας, ὢ τῶν ἀπροσδοκήτωνεὐεργεσιῶν: ἵνα ἀνομία μὲν πολλῶν ἐν δικαίῳἑνὶ κρυβῇ, δικαιοσύνη δὲ ἑνὸς πολλοὺς ἀνόμουςδικαιώσῃ.ἐλέγξας οὖν ἐν μὲν τῷ πρόσθενχρόνῳ τὸ ἀδύνατον τῆς ἡμετέρας φύσεως εἰς τὸτυχεῖν ζωῆς, νῦν δὲ τὸν σωτῆρα δείξας δυνατὸνσώζειν καὶ τὰ ἀδύνατα, ἐξ ἀμφοτέρων ἐβουλήθηπιστεύειν ἡμᾶς τῇ χρηστότητι αὐτοῦ, αὐτὸνἡγεῖσθαι τροφέα, πατέρα, διδάσκαλον, σύμβουλον,Mt. 6, 25-31ἰατρόν, νοῦν, φῶς, τιμήν, δόξαν, ἰσχύν, ζωήν, περὶἐνδύσεως καὶ τροφῆς μὴ μεριμνᾶν.Ταύτην καὶ σὺ τὴν πίστιν ἐὰν ποθήσῃς, καὶJo. 3, 16 ; I Jo. 4, 9λάβῃς πρῶτον μὲν ἐπίγνωσιν πατρός...ὁ γὰρθεὸς τοὺς ἀνθρώπους ἠγάπησε, δἰ οὓς ἐποίησε τὸνκόσμον, οἷς ὑπέταξε πάντα τὰ ἐν τῇ γῇ, οἷς λόγονἔδωκεν, οἷς νοῦν, οἷς μόνοις ἄνω πρὸς αὐτὸν ὁρᾶνἐπέτρεψεν, οὓς ἐκ τῆς ἰδίας εἰκόνος ἔπλασε, πρὸςGen. 1, 26. 27 *i Jo. 4, 9οὓς ἀπέστειλε τὸν υἱὸν αὐτοῦ τὸν μονογενῆ, οἷςτὴν ἐν οὐρανῷ βασιλείαν ἐπηγγείλατο, καὶ δώσειτοῖς ἀγαπήσασιν αὐτόν.ἐπιγνοὺς δὲ τίνος οἴειI Jo. 4, 19πληρωθήσεσθαι χαρᾶς; ἢ πῶς ἀγαπήσεις τὸοὕτως προαγαπήσαντά σε;ἀγαπήσας δὲ μιμητὴς ἔσῃ αὐτοῦ τῆς χρηστότητος. καὶ μὴ θαυμάσῃεἰ δύναται μιμητὴς ἄνθρωπος γενέσθαι θεοῦδύναται θέλοντος αὐτοῦ.οὐ γὰρ τὸ καταδυν̔??ʼστεύειν τῶν πλησίον οὐδὲ τὸ πλέον ἔχειν βούλεσθ̔??ʼτῶν ἀσθενεστέρων οὐδὲ τὸ πλουτεῖν καὶ βιάζεσθἁ??ʼτοὺς ὑποδεεστέρους εὐδαιμονεῖν ἐστιν, οὐδὲ ἐντούτοις δύναταί τις μιμήσασθαι θεόν, ἀλλὰ ταῦταGal. 6. 2ἐκτὸς τῆς ἐκείνου μεγαλειότητος.ἀλλ̓ ὅστιςτὸ τοῦ πλησίον ἀναδέχεται βάρος, ὃς ἐν ᾧ κρείσσωνἐστὶν ἕτερον τὸν ἐλαττούμενον εὐεργετεῖνἐθέλει, ὃς ἃ παρὰ τοῦ θεοῦ λαβὼν ἔχει, ταῦτα τοῖςἐπιδεομένοις χορηγῶν θεὸς γίνεται τῶν λαμβανόντων,Eph. 6, 9 Col. 4, 1οὗτος μιμητής ἐστι θεοῦ.τότε θεάσῃτυγχάνων ἐπὶ γῆς, ὅτι θεὸς ἐν οὐρανοῖς πολιτεύεται,τότε μυστήρια θεοῦ λαλεῖν ἄρξῃ, τότε τοὺς κολαζομένουςἐπὶ τῷ μὴ θέλειν ἀρνήσασθαι θεὸν καὶἀγαπήσεις καὶ θαυμάσεις: τότε τῆς ἀπάτης τοῦκόσμου καὶ τῆς πλάνης καταγνώσῃ, ὅταν τὸ ἀληθῶςἐν οὐρανῷ ζῆν ἐπιγνῷς, ὅταν τοῦ δοκοῦντοςἐνθάδε θανάτου καταφρονήσῃς, ὅταν τὸν ὄντωςθάνατον φοβηθῇς, ὃς φυλάσσεται τοῖς κατακριθησομένοιςεἰς τὸ πῦρ τὸ αἰώνιον, ὃ τοὺς παραδοθένταςαὐτῷ μέχρι τέλους κολάσει.τότε τοὺςὑπομένοντας ὑπὲρ δικαιοσύνης θαυμάσεις τὸ πῦρτὸ πρόσκαιρον καὶ μακαρίσεις, ὅταν ἐκεῖνο τὸ πῦρ ἐπιγνῷς.Οὐ ξένα ὁμιλῶ οὐδὲ παραλόγως ζητῶ, ἀλλὰἀποστόλων γενόμενος μαθητὴς γίνομαι διδάσκαλοςἐθνῶν: τὰ παραδοθέντα ἀξίως ὑπηρετῶ γινομένοιςἀληθείας μαθηταῖς.τίς γὰρ ὀρθῶς διδαχθεὶςκαὶ λόγῳ προσφιλὴς γενηθεὶς οὐκ ἐπιζητεῖ σαφῶςμαθεῖν τὰ διὰ λόγου δειχθέντα φανερῶς μαθηταῖς,οἷς ἐφανέρωσεν ὁ λόγος φανείς, παρρησίᾳ λαλῶν,ὑπὸ ἀπίστων μὴ νοούμενος, μαθηταῖς δὲ διηγούμενος,οἳ πιστοὶ λογισθέντες ὑπ̓ αὐτοῦ ἔγνωσανJo. 1, 9πατρὸς μυστήρια;οὗ χάριν ἀπέστειλε λόγον,I Tim. 3, 16ἵνα κόσμῳ φανῇ, ὃς ὑπὸ λαοῦ ἀτιμασθείς, διὰἀποστόλων κηρυχθείς, ὑπὸ ἐθνῶν ἐπιστεύθη.I Jo. 1, 1;οὗτος ὁ ἀπ̓ ἀρχῆς, ὁ καινὸς φανεὶς καὶ παλαιὸςεὑρεθεὶς καὶ πάντοτε νέος ἐν ἁγίων καρδίαις γεννώμενος.Ps. 2, 7; Mt. 3, 17οὗτος ὁ ἀεί, ὁ σήμερον υἱὸς λογισθείς,δἰ οὗ πλουτίζεται ἡ ἐκκλησία καὶ χάρις ἁπλουμένηἐν ἁγίοις πληθύνεται, παρέχουσα νοῦν, φανεροῦσαμυστήρια, διαγγέλλουσα καιρούς, χαίρουσαἐπὶ πιστοῖς, ἐπιζητοῦσι δωρουμένη, οἷς ὅρκιαπίστεως οὐ θραύεται οὐδὲ ὅρια πατέρων παρορίζεται.εἶτα φόβος νόμου ᾅδεται, καὶ προφητῶνχάρις γινώσκεται, καὶ εὐαγγελίων πίστις ἵδρυται,καὶ ἀποστόλων παράδοσις φυλάσσεται, καὶ ἐκκλησίαςχάρις σκιρτᾷ.ἣν χάριν μὴ λυπῶνἐπιγνώσῃ, ἃ λόγος ὁμιλεῖ δἰ ὧν βούλεται, ὅτεθέλει.ὅσα γὰρ θελήματι τοῦ κελεύοντος λόγουἐκινήθημεν ἐξειπεῖν μετὰ πόνου, ἐξ ἀγάπης τῶνἀποκαλυφθέντων ἡμῖν γινόμεθα ὑμῖν κοινωνοί.Οἷς ἐντυχόντες καὶ ἀκούσαντες μετὰ σπουδῆςεἴσεσθε, ὅσα παρέχει ὁ θεὸς τοῖς ἀγαπῶσιν ὀρθῶς,Gen. 2, 15; 3, 24οἱ γενόμενοι παράδεισος τρυφῆς, πάγκαρπον ξύλονεὐθαλοῦν ἀνατείλαντες ἐν ἑαυτοῖς, ποικίλοις καρποῖςκεκοσμημένοι.ἐν γὰρ τούτῳ τῷ χωρίῳGen. 2, 9ξύλον γνώσεως καὶ ξύλον ζωῆς πεφύτευται: ἀλλ̓οὐ τὸ τῆς γνώσεως ἀναιρεῖ, ἀλλ̓ ἡ παρακοὴἀναιρεῖ.οὐδὲ γὰρ ἄσημα τὰ γεγραμμένα, ὡςθεὸς ἀπ̓ ἀρχῆς ξύλον γνώσεως καὶ ξύλον ζωῆς ἐνμέσῳ παραδείσου ἐφύτευσε, διὰ γνώσεως ζωὴνἐπιδεικνύς: ᾗ μὴ καθαρῶς χρησάμενοι οἱ ἀπ̓ ἀρχῆςπλάνῃ τοῦ ὄφεως γεγύμνωνται.οὐδὲ γὰρ ζωὴἄνευ γνώσεως οὐδὲ γνῶσις ἀσφαλὴς ἄνευ ζωῆςἀληθοῦς: διὸ πλησίον ἑκάτερον πεφύτευται.ἣνδύναμιν ἐνιδὼν ὁ ἀπόστολος τήν τε ἄνευ ἀληθείαςπροστάγματος εἰς ζωὴν ἀσκουμένην γνῶσιν μεμφόμενοςI Cor. 8, 1λέγει: Ἡ γνῶσις φυσιοῖ, ἡ δὲ ἀγάπη οἰκοδομεῖ.ὁ γὰρ νομίζων εἰδέναι τι ἄνευ γνώσεωςἀληθοῦς καὶ μαρτυρουμένης ὑπὸ τῆς ζωῆς οὐκἔγνω, ὑπὸ τοῦ ὄφεως πλανᾶται, μὴ ἀγαπήσας τὸζῆν. ὁ δὲ μετὰ φόβου ἐπιγνοὺς καὶ ζωὴν ἐπιζητῶνI Cor. 9, 10ἐπ̓ ἐλπίδι φυτεύει, καρπὸν προσδοκῶν.ἤτω σοὶ καρδία γνῶσις, ζωὴ δὲ λόγος ἀληθής,χωρούμενος.οὗ ξύλον φέρων καὶ καρπὸναἱρῶν τρυγήσεις ἀεὶ τὰ παρὰ θεῷ ποθούμενα, ὧνὄφις οὐχ ἅπτεται οὐδὲ πλάνη συγχρωτίζεται:οὐδὲ Εὔα φθείρεται, ἀλλὰ παρθένος πιστεύεται:καὶ σωτήριον δείκνυται, καὶ ἀπόστολοι συνετίζονται,καὶ τὸ κυρίου πάσχα προέρχεται, καὶκαιροὶ συνάγονται καὶ μετὰ κόσμου ἁρμόζονται,καὶ διδάσκων ἁγίους ὁ λόγος εὐφραίνεται, δἰ οὗπατὴρ δοξάζεται: ᾧ ἡ δόξα εἰς τοὺς αἰῶνας. ἀμήν.