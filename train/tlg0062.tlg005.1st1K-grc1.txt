ΠΕΡΙ ΤΟΥ ΗΛΕΚΤΡΟΥ Η ΤΩΝ ΚΥΚΝΩΝἨλέκτρου πέρι καὶ ὑμᾶς δηλαδὴ ὁ μῦθος 1πέπεικεν, αἰγείρους ἐπὶ τῷ Ἠριδανῷ ποταμῷδακρύειν αὐτὸ θρηνούσας τὸν Φαέθον τα, καὶἀδελφάς γε εἶναι τὰς αἰγείρους ἐκείνας τοῦΦαέθοντος, εἶτα ὀδυρομένας τὸ μειράκιον ἀλλαγῆναιἐς τὰ δένδρα, καὶ ἀποστάζειν ἔτι αὐτῶνδάκρυον δῆθεν τὸ ἤλεκτρον. τοιαῦτα γὰρ ἀμαέλεικαὶ αὐτὸς ἀκούων τῶν ποιητῶν ᾀδόντων ἤλπιζον,εἴ ποτε γενοίμην ἐπὶ τῷ Ἠριδανῷ, ὑπελθὼν μίαντῶν αἰγείρων ἐκπετάσας τὸ προκόλπιον ὑποδέξεσθαιτῶν δακρύων ὀλίγα, ὡς ἤλεκτρον ἔχοιμι.καὶ δὴ οὐ πρὸ πολλοῦ κατʼ ἄλλο μέν τι χρέος, 2ἧκον δὲ ὅμως ἐς τὰ χαωρία ἐκεῖνα, καὶ—ἔδει γὰρἀναπλεῖν κατὰ τὸν Ἠριδανόν—οὔτʼ αἰγείρουςεἶδον πάνυ περισκοπῶν οὔτε τὸ ἤλεκτρον, ἀλλʼοὐδὲ τοὔνομα τοῦ Φαέθοντος ᾔδεσαν οἱ ἐπιχώριοι.ἀναζητοῦντος γοῦν ἐμοῦ κοὶ διαπυνθανομένου,πότε δὴ ἐπὶ τὰς αἰγείρους ἀφιξόμεθατὰς τὸ ἤλεκτρον, ἐγέλων οἱ ναῦται καὶ ἠξίουν σαφέστερονλέγειν ὅ τι καὶ θέλοιμι· κἀγὼ τὸν μῦθονδιηγούμην αὐτοῖς, Φαέθοντα γενέσθαι Ἡλίουπαῖδα, καὶ τοῦτον ἐς ἡλικίαν ἐλθόντα αἰτῆσαιπαρὰ τοῦ πατρὸς ἐλάσαι τὸ ἅρμα, ὡς ποιήσειε καὶαὐτὸς μίαν ἡμέραν, τὸν δὲ δοῦναι, τὸν δὲ ἀπολέσθαιἐκδιφρειιυυθέντα, καὶ τὰς ἀδελφὰς αὐτοῦπενθούσας ἐνταῦθά που, ἔφην, παρʼ ὑμῖν, ἵναπερκαὶ κατέπεσεν, ἐπὶ τῷ Ἠριδανῷ, αἰγείρουςγενέσθαι καὶ δακρύειν ἔτι ἐπʼ αὐτῷ τὸ ἤλεκτρον.Τις ταῦτά σοι, ἔφασκον, διηγήσατο ἀπατεὼν 3καὶ ψευδολόγος ἄνθρωπος; ἡμεῖς δὲ οὔτε ἡνίοχοντινα ἐκπίπτοντα εἴδομεν οὔτε τὰς αἰγείρους ἃςφὴς ἔχομεν. εἰ δὲ ἦν τι τοιοῦτον, οἴει ἡμᾶς δυοῖνὀβολοῖν ἕνεκα ἐρέττειν ἂν ἢ ἕλκειν τὰ πλοῖα πρὸςἐναντίον τὸ ὕδωρ, οἷς ἐξῆν πλουτεῖν ἀναλέγονταςτῶν αἰγεέ ων τὰ δάκρυα; τοῦτο λεχθὲν οὐ μετρίωςμου καθίκετο, καὶ ἐσιώπησα αἰσχννθείς, ὅτιπαιδίου τινος ὡς ἀληθῶς ἔργον ἐπεπόνθειν πιστεύσαςτοῖς ποιηταῖς ἀπίθανα οὕτως ψευδομένοις,ὡς μηδὲν ὑγιὲς ἀρέσκεσθαι αὐτοῖς.Μιᾶς μὲν δὴ ταύτης ἐλπίδος οὐ μικρᾶς ἐψευσμένοςἠνιώμην καθάπερ ἐκ τῶν χειρῶν τὸ ἤλεκτρονἀπολωλεκώς, ὅς γε ἤδη ἀνέπλαττον ὅσα καὶ οἷαχρήσομαι αὐτῷ.ἐκεῖνο δὲ καὶ πάνο ἀληθὲς 4ᾤμην εὑρήκειν παρ᾿ αὐτοῖς, κύκνους πολλουςᾄδοντας ἐπὶ ταῖς ὄχθαις τοῦ ποταμοῦ. καὶ αὖθιςἠρώτων τοὺς ναύτας—ἀνεπλέομεν γὰρ ἕτι—Ἀλλʼοἵ γε κύκνοι πηνίκα ὑμῖν τὸ λιγυρὸν ἐκεῖνοᾄδουσιν ἐφεστῶτες τῷ ποταμῷ ἔνθεν καὶ ἕνθεν;φασὶ γοῦν Ἀπόλλωνος παρέδρους αὐτοὺς ὄντας,ᾠδικοὺς ἀνθρώπους, ἐνταῦθά που ἐς τὰ ὄρνεαμεταπεσεῖν καὶ διὰ τοῦτο δεῖν ἔτι οὐκ ἐκλαθομένουςτῆς μουσικῆς.οἱ δὲ σὺν γέλωτι, 5Σύ, ἔφησαν, ἄνθρωπε, οὐ παύσῃ τήμερονκαταψευδόμενος τῆς χώρας ἡμῶν καὶ τοῦ ποταμοῦ;ἡμεῖς δὲ ἀεὶ πλέοντες καὶ ἐκ παίδωνσχεδὸν ἐργαζόμενοι ἐν τῷ Ἠριδανῷ ὀλίγους μὲνκύκνους ἐνίοτε ὁρῶμεν ἐν τοῖς ἕλεσι τοῦ ποταμοῦ,καὶ κρώζουσιν οὗτοι πάνυ ἄμουσον καὶ ἀσθενές,ὡς τοὺς κόρακας ἢ τοὺς κολοιοὺς Σειρῆνας εἶναιπρὸς αὐτούς, ᾀδόντων δὲ ἡδὺ καὶ οἷον σὺ φὴς οὐδὲὄναρ ἀκηκόαμεν· ὥστε θαυμάζομεν πόθεν ταῦταεἰς ὑμᾶς ἀφίκετο περὶ ἡμῶν.Πολλὰ τοιαῦτα ἐξαπατηθῆναι ἔστι πιστεύοντας 6τοῖς πρὸς τὸ μεῖζον ἕκαστα ἐξηγουμένοις.ὥστε κἀγὼ νῦν δέδια ὑπὲρ ἐμαυτοῦ μὴ ὑμεῖς ἄρτιἀφιγμένοι, καὶ τοῦτο πρῶτον ἀκροασόμενοι ἡμῶν,ᾖλεκτρά τινα καὶ κύκνους ἐλπίσαντες εὑρήσεινπαρʼ ἡμῖν, ἔπειτα μετʼ ὀλίγον ἀπέλθητε καταγελῶντεςτῶν ὑποσχομένων ὑμῖν τοιαῦτα πολλὰκειμήλια ἐνεῖναι τοῖς λόγοις. ἀλλὰ μαρτύρομαι,ὡς ἐμοῦ τοιαῦτα μεγαλαυχουμένοιυ· περὶ τῶν ἐμῶνοὔτε ὑμεῖς οὔτε ἄλλος πω ἀκήκοεν, οὐδʼ ἂνἀκούσειέν ποτε. ἄλλοις μὲν γὰρ οὐκ ὀλίγοιςἐντύχοις ἂν Ἠριδανοῖς τισι καὶ οἷς οὐκ ἤλεκτρον.ἀλλὰ χρυσὸς αὐτὸς ἀποστάζει τῶν λόγων, πολὺτῶν κύκνων τῶν ποιητικῶν λιγυρωτέροις· τὸ δὲἐμὸν ὁρᾶτε ἤδη ὁποῖον ἁπλοϊκὸν καὶ ἄμυθον, οὐδέτις ᾠδὴ πρόσεστιν. ὥστε ὅρα μὴ τοιοῦτό τιπάθῃς μείζω περὶ ἡμῶν ἐλπίσας, οἷόν τι πάσχουσινοἱ τὰ ἐν τῷ ὕδατι ὁρῶντες· οἰόμενοι γὰρ τηλικαῦταεἶναι αὐτὰ οἷα διεφαίνετο αὐτοῖς ἄνωθεν, εὐρυνο·μένῃς τῆς σκιᾶς πρὸς τὴν αὐγήν, ἐπειδὰν ἀνασπάσωσι,πολλῷ μικρότερα εὑρίσκοντες ἀνιῶνται.ἤδη οὖν σοι προλέγω, ἐκχέας τὸ ὕδωρ καὶ ἀποκαλύψαςτἀμὰ μηδὲν μέγα προσδοκήσῃς ἀνιμήσεσθαι,ἢ σαυτὸν αἰτιάσῃ τῆς ἐλπίδος.