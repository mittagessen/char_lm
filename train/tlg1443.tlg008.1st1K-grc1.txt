ΦΙΛΑΔΕΛΦΕΥΣΙΝ ΙΓΝΑΤΙΟΣἸγνάτιος, ὁ καὶ Θεοφόρος, ἐκκλησίᾳ θεοῦπατρὸς καὶ κυρίου Ἰησοῦ Χριστοῦ τῇ οὔσῃἐν Φιλαδελφίᾳ τῆς Ἀσίας, ἠλεημένῃ καὶἡδρασμένῃ ἐν ὁμονοίᾳ θεοῦ καὶ ἀγαλλιωμένῃἐν τῷ πάθει τοῦ κυρίου ἡμῶν ἀδιακρίτως καὶἐν τῇ ἀναστάσει αὐτοῦ πεπληροφορημένῃ ἐνπαντὶ ἐλέει, ἣν ἀσπάζομαι ἐν αἵματι ἸησοῦΧριστοῦ, ἥτις ἐστὶν χαρὰ αἰώνιος καὶ παράμονος,μάλιστα ἐὰν ἐν ἑνὶ ὦσιν σὺν τῷἐπισκόπῳ καὶ τοῖς σὺν αὐτῷ πρεσβυτέροιςκαὶ διακόνοις ἀποδεδειγμένοις ἐν γνώμῃἸησοῦ Χριστοῦ, οὓς κατὰ τὸ ἴδιον θέλημαἐστήριξεν ἐν βεβαιωσύνῃ τῷ ἁγίῳ αὐτοῦ πνεύματι.Ὃν ἐπίσκοπον ἔγνων οὐκ ἀφ̓ ἑαυτοῦ οὐδὲ δἰἀνθρώπων κεκτῆσθαι τὴν διακονίαν τὴν εἰς τὸκοινὸν ἀνήκουσαν οὐδὲ κατὰ κενοδοξίαν, ἀλλ̓ ἐνἀγάπῃ θεοῦ πατρὸς καὶ κυρίου Ἰησοῦ Χριστοῦ:οὗ καταπέπληγμαι τὴν ἐπιείκειαν, ὃς σιγῶν πλείοναδύναται τῶν μάταια ma/taia GL, om. A, ple/on g. Lightfoot favours the reading of A. λαλούντων.συνευρύθμισταιγαρ ταῖς ἐντολαῖς ὡς χορδαῖς κιθάρα.διὸ μακαρίζει μου ἡ ψυχὴ τὴν εἰς θεὸν αὐτοῦγνώμην, ἐπιγνοὺς ἐνάρετον καὶ τέλειον οὖσαν, τὸἀκίνητον αὐτοῦ καὶ τὸ ἀόργητον αὐτοῦ ἐν πάσῃἐπιεικείᾳ θεοῦ ζῶντος.Τέκνα οὖν φωτὸς ἀληθείας, fwto\s kai\ a)lhqei/as A light and truth ; Lightfoot thinks that fwto/s is an oarly gloss. φεύγετε τὸνμερισμὸν καὶ τὰς κακοδιδασκαλίας: ὅπου δὲ ὁποιμήν ἐστιν, ἐκεῖ ὡς πρόβατα ἀκολουθεῖτε.πολλοὶ γὰρ λύκοι ἀξιόπιστοι ἡδονῇ κακῇ αἰχμαλωτίζουσιντοὺς θεοδρόμους: ἀλλ̓ ἐν τῇ ἑνότητιὑμῶν οὐχ ἕξουσιν τόπον.Ἀπέχεσθε τῶν κακῶν βοτανῶν, ἅστινας οὐγεωργεῖ Ἰησοῦς Χριστός, διὰ τὸ μὴ εἶναι αὐτοὺςMt. 15, 13φυτείαν πατρός: οὐχ ὅτι παῤ ὑμῖν μερισμὸνεὗρον, ἀλλ̓ ὰποδιῡλισμόν.ὅσοι γὰρ θεοῦ εἰσινκαὶ Ἰησοῦ Χριστοῦ, οὗτοι μετὰ τοῦ ἐπισκόπουεἰσίν. καὶ ὅσοι ἂν μετανοήσαντες ἔλθωσιν ἐπὶ τὴνἑνότητα τῆς ἐκκλησίας, καὶ οὗτοι θεοῦ ἔσονται,I Cor. 6, 9, 10ἵνα ὦσιν κατὰ Ἰησοῦν Χριστὸν ζῶντες.μὴπλανᾶσθε, ἀδελφοί μου: εἴ τις σχίζοντι ἀκολουθεῖ.βασιλείαν θεοῦ οὐ κληρονομεῖ: εἴ τις ἐνἀλλοτρίᾳ γνώμῃ περιπατεῖ, οὗτος τῷ πάθει οὐ συγκατατίθεται.I Cor. 10, 16, 17Σπουδάσατε οὖν μιᾷ εὐχαριστίᾳ χρῆσθαι: μίαγὰρ σὰρξ τοῦ κυρίου ἡμῶν Ἰησοῦ Χριστοῦ καὶ ἓνποτήριον εἰς ἕνωσιν τοῦ αἵματος αὐτοῦ, ἓν θυσιαστήριον,ὡς εἷς ἐπίσκοπος ἅμα τῷ πρεσβυτερίῳκαὶ διακόνοις τοῖς συνδούλοις μου: ἵνα, ὃ ἐὰνπράσσητε, κατὰ θεὸν πράσσητε.Ἀδελφοί μου, λίαν ἐκκέχυμαι ἀγαπῶν ὑμᾶςκαὶ ὑπεραγαλλόμενος ἀσφαλίζομαι ὑμᾶς: οὐκ ἐγὼδέ, ἀλλ̓ Ἰησοῦς Χριστός, ἐν ᾧ δεδεμένος φοβοῦμαιμᾶλλον, ὡς ἔτι ὢν ἀναπάρτιστος: ἀλλ̓ ἡ προσευχὴὑμῶν εἰς θεόν ei)s qeo/n Gg, (??). L(A). με ἀπαρτίσει, ἵνα ἐν ᾧ κλήρῳἠλεήθην ἐπιτύχω, προσφυγὼν τῷ εὐαγγελίῳ ὡςσαρκὶ Ἰησοῦ, καὶ τοῖς ἀποστόλοις ὡς πρεσβυτερίῳἐκκλησίας.καὶ τοὺς προφήτας δὲ ἀγαπῶμεν,διὰ τὸ καὶ αὐτοὺς εἰς τὸ εὐαγγέλιον κατηγγελκέναικαὶ εἰς αὐτὸν ἐλπίζειν καὶ αὐτὸν ἀναμένειν, ἐνᾦ καὶ πιστεύσαντες ἐσώθησαν, ἐν ἑνότητι ἸησοῦΧριστοῦ ὄντες, ἀξιαγαπητοι καὶ ἀξιοθαύμαστοιἅγιοι, ὑπὸ Ἰησοῦ Χριστοῦ μεμαρτυρημένοι καὶσυνηριθμημένοι ἐν τῷ εὐαγγελίῳ τῆς κοινῆς ἐλπίδος.Ἐὰν δέ τις ἰουδαϊσμὸν ἑρμηνεύῃ ὑμῖν, μὴἀκούετε αὐτοῦ. ἄμεινον γάρ ἐστιν παρὰ ἀνδρὸςπεριτομὴν ἔχοντος χριστιανισμὸν ἀκούειν, ἢ παρὰἀκροβύστου ἰουδαῖσμόν. ἐὰν δὲ ἀμφότεροι περὶἸησοῦ Χριστοῦ μὴ λαλῶσιν, οὗτοι ἐμοὶ στῆλαίεἰσιν καὶ τάφοι νεκρῶν, ἐφ̓ οἷς γέγραπται μόνονὀνόματα ἀνθρώπων.φεύγετε οὖν τὰς κακοτεχνίαςκαὶ ἐνέδρας τοῦ ἄρχοντος τοῦ αἰῶνοςτούτου, μήποτε θλιβέντες τῇ γνώμῃ αὐτοῦ ἐξασθενήσετεἐν τῇ ἀγάπῃ: ἀλλὰ πάντες ἐπὶ τὸ αὐτὸγίνεσθε ἐν ἀμερίστῳ καρδίᾳ.εὐχαριστῶ δὲτῷ θεῷ μου, ὅτι εὐσυνείδητός εἰμι ἐν ὑμῖν καὶ οὐκἔχει τις καυχήσασθαι οὔτε λάθρα οὔτε φανερῶς,ὅτι ἐβάρησά τινα ἐν μικρῷ ἢ ἐν μεγάλῳ. καὶπᾶσι δέ, ἐν οἷς ἐλάλησα, εὔχομαι, ἵνα μὴ εἰςμαρτύριον αὐτὸ κτήσωνται.Εἰ γὰρ καὶ κατὰ σάρκα μέ τινες ἠθέλησανJob. 3, 8πλανῆσαι, ἀλλὰ τὸ πνεῦμα οὐ πλανᾶται ἀπὸI Cor. 2, 10θεοῦ ὄν. οἶδεν γάρ, πόθεν ἔρχεται καὶ ποῦ ὑπάγει,καὶ τὰ κρυπτὰ ἐλέγχει. ἐκραύγασα μεταξὺ ὤν,ἐλάλουν μεγάλῃ φωνῇ, θεοῦ φωνῇ: Τῷ ἐπισκοπῳπροσέχετε καὶ τῷ πρεσβυτερίῳ καὶ διακόνοις.οἱ δὲ ὑποπτεύσαντές με ὡς προειδότα τὸνμερισμόν τινων λέγειν ταῦτα: μάρτυς δέ μοι,ἐν ᾧ δέδεμαι, ὅτι ἀπὸ σαρκὸς ἀνθρωπίνης οὐκἔγνων. τὸ δὲ πνεῦμα ἐκήρυσσεν λέγον τάδε:Χωρὶς τοῦ ἐπισκόπου μηδὲν ποιεῖτε, τὴν σάρκαὑμῶν ὡς ναὸν θεοῦ τηρεῖτε, τὴν ἕνωσιν ἀγαπᾶτε,τοὺς μερισμοὺς φεύγετε, μιμηταὶ γίνεσθε ἸησοῦΧριστοῦ, ὡς καὶ αὐτὸς τοῦ πατρὸς αὐτοῦ.Ἐγὼ μὲν οὖν τὸ ἴδιον ἐποίουν ὡς ἄνθρωποςεἰς ἕνωσιν κατηρτισμένος. οὗ δὲ μερισμός ἐστινκαὶ ὀργή. θεὸς οὐ κατοικεῖ. πᾶσιν οὖν μετανοοῦσινἀφίει ὁ κύριος, ἐὰν μετανοήσωσιν εἰςἑνότητα θεοῦ καὶ συνέδριον τοῦ ἐπισκόπου. πιστεύωτῇ χάριτι Ἰησοῦ Χριστοῦ, ὃς λύσει ἀφ̓ὑμῶν πάντα δεσμόν.παρακαλῶ δὲ ὑμᾶς μηδὲνκατ̓ ἐριθείαν πράσσειν, *pra/ssein GL, pra/ssete GA. ἀλλὰ κατὰ χριστομαθίαν.ἐπεὶ ἤκουσά τινων λεγόντων, ὅτι ἐὰν μὴ ἐν τοῖςἀρχείοις εὕρω ἐν τῷ εὐαγγελίῳ οὐ πιστεύω: καὶλέγοντός μου αὐτοῖς ὅτι γέγραπται, ἀπεκρίθησάνμοι ὅτι πρόκειται. ἐμοὶ δὲ ἀρχεῖά ἐστιν ἸησοῦςΧριστός, τὰ ἄθικτα ἀρχεῖα ὁ σταυρὸς αὐτοῦ καὶὁ θάνατος καὶ ἡ ἀνάστασις αὐτοῦ καὶ ἡ πίστιςἡ δἰ αὐτοῦ, ἐν οἶς θέλω ἐν τῇ προσευχῇ ὑμῶν δικαιωθῆναι.Καλοὶ καὶ οἱ ἱερεῖς, κρεῖσσον δὲ ὁ ἀρχιερεὺςὁ πεπιστευμένος τὰ ἅγια τῶν ἁγίων, ὃς μόνοςπεπίστευται τὰ κρυπτὰ τοῦ θεοῦ: αὐτὸς ὢν θύρατοῦ πατρός, δἰ ἧς εἰσέρχονται Ἀβραὰμ καὶἸσαὰκ καὶ Ἰακὼβ καὶ οἱ προφῆται καὶ ἀπόστολοικαὶ ἡ ἐκκλησία. πάντα ταῦτα εἰς ἑνότητα θεοῦ.ἐξαίρετον δέ τι ἔχει τὸ εὐαγγέλιον, τὴν παρουσίαντοῦ σωτῆρος, κυρίου ἡμῶν Ἰησοῦ Χριστοῦ,τὸ πάθος αὐτοῦ, καὶ τὴν ἀνάστασιν. οἱ γὰρ ἀγαπητοὶπροφῆται κατήγγειλαν εἰς αὐτόν: τὸ δὲεὐαγγέλιον ἀπάρτισμά ἐστιν ἀφθαρσίας. πάνταὁμοῦ καλά ἐστιν, ἐὰν ἐν ἀγάπῃ πιστεύητε.Ἐπειδὴ κατὰ τὴν προσευχὴν ὑμῶν καὶ κατὰτὰ σπλάγχνα, ἃ ἔχετε ἐν Χριστῷ Ἰησοῦ, ἀπηγγέλημοι εἰρηνεύειν τὴν ἐκκλησίαν τὴν ἐν Ἀντιοχείᾳτῆς Συρίας, πρέπον ἐστὶν ὑμῖν ὡς ἐκκλησίᾳ θεοῦ,χειροτονῆσαι διάκονον εἰς τὸ πρεσβεῦσαι ἐκεῖθεοῦ πρεσβείαν, εἰς τὸ συγχαρῆναι αὐτοῖς ἐπὶ τὸαὐτὸ γενομένοις καὶ δοξάσαι τὸ ὄνομα.μακάριοςἐν Ἰησοῦ Χριστῷ, ὃς καταξιωθήσεται τῆςτοιαύτης διακονίας, καὶ ὑμεῖς δοξασθήσεσθε. θέλουσινδὲ ὑμῖν οὐκ ἔστιν ἀδύνατον ὑπὲρ ὀνόματοςθεοῦ, ὡς καὶ αἱ ἔγγιστα ἐκκλησίαι ἔπεμψανἐπισκόπους, αἱ δὲ πρεσβυτέρους καὶ διακόνους.Περὶ δὲ Φίλωνος τοῦ διακόνου ἀπὸ Κιλικίας,ἀνδρὸς μεμαρτυρημένου, ὃς καὶ νῦν ἐν λόγῳ θεοῦὑπηρετεῖ μοι ἅμα Ῥέῳ Lighfoot emends to *(re/w| on the grounds that this form is justified by inscriptions, shile *(re/w| is unknosn, and g shich has *gai/w| implies this reading. Ἀγαθόποδι, ἀνδρὶ ἐκλεκτῷ,ὃς ἀπὸ Συρίας μοι ἀκολουθεῖ ἀποταξάμενος τῷβίῳ, οἳ καὶ μαρτυροῦσιν ὑμῖν, κἀγὼ τῷ θεῷεὐχαριστῶ ὑπὲρ ὑμῶν, ὅτι ἐδέξασθε αὐτούς, ὡςκαὶ ὑμᾶς ὁ κύριος: οἱ δὲ ἀτιμάσαντες αὐτοὺςλυτρωθείησαν ἐν τῇ χάριτι τοῦ Ἰησοῦ Χριστοῦ.ἀσπάζεται ὑμᾶς ἡ ἀγάπη τῶν ἀδελφῶν τῶν ἐνΤρωάδι: ὅθεν καὶ γράφω ὑμῖν διὰ Βούρρου πεμφθέντοςἄμα ἐμοὶ ἀπὸ Ἐφεσίων καὶ Σμυρναίων εἰςλόγον τιμῆς. τιμήσει αὐτοὺς ὁ κύριος ἸησοῦςΧριστός, εἰς ὃν ἐλπίζουσιν σαρκί, ψυχῇ, πνεύματι,πίστει, ἀγάπῃ, ὁμονοίᾳ, ἔρρωσθε ἐν ΧριστῷἸησοῦ, τῇ κοινῇ ἐλπίδι ἡμῶν.