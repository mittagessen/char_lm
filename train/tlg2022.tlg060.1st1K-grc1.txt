ἀρχὴν ἁπάντων καὶ τέλος ποιοῦ Θεόν.βίου τὸ κέρδος εὖ βιοῦν καθ᾿ ἡμέραν.γίνωσκε πάντα τῶν καλῶν τὰ δράματα.δεινὸν πένεσθαι, χεῖρον δ᾿ εὐπορεῖν κακῶς.εὐεργετῶν νόμιζε μιμεῖσθαι Θεόν.ζήτει θεοῦ σοι χρηστότητα χρηστὸς ὤν.ἡ σὰρξ κρατείσθω καὶ δαμαζέσθω καλῶς.θυμὸν χαλίνου, μὴ φρενῶν ἔξω πέσῃς.ἵστη μὲν ὄμμα, γλῶσσα δὲ στάθμην ἔχοι.κλεὶς ὠσὶ κείσθω, μηδὲ πορνεύοι γέλως.λύχνος βίου σοι παντὸς ἡγείσθω λόγος.μή σοι τὸ εἶναι τῷ δοκεῖν ὑπορρέοι.νόει τὰ πάντα, πρᾶσσε δ᾿ ἃ πράσσειν θέμις.ξένον σεαυτὸν ἴσθι, καὶ τίμα ξένους.ὅτ᾿ εὐπλοεῖς, μάλιστα μέμνησο ζάλης.πάντ᾿ εὐχαρίστως δεῖ δέχεσθαι τἀκ Θεοῦ.ῥάβδος δικαίου πλεῖον ἢ τιμὴ κακοῦ.σοφῶν θύρας ἔκτριβε, πλουσίων δὲ μή.τὸ μικρὸν οὐ μικρόν, ὅταν ἐκφέρῃ μέγα.φύλασσε σαυτόν, πτῶμα δ᾿ ἄλλου μὴ γέλα.χάρις φθονεῖσθαι, τὸ φθονεῖν δ᾿ αἶσχος μέγα.ψυχὴ θύοιτο μᾶλλον ἢ τὸ πᾶν θεῷ.ὢ τίς φυλάξει ταῦτα καὶ σωθήσεται.