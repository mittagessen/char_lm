ΕΚ ΤΩΝ ΑΝΝΟΥΒΙΩΝΟΣ.Περὶ μοίρας ὡροσκοπούσης ὡς Ἀννουβίων ἐν τοῖςἐλεγείοις.Ὡρονόμον δὲ μάθοις ὥρην ἄτερ ἀστράσιν ἄλλοιςσκεπτόμενος Μήνην καὶ μέγαν Ἠέλιον·ἡμερινῇ γενέσει μὲν ἀπʼ Ἠελίοιο, νοήσαςοἴκου δεσπόζων ἔνθα βέβηκε θεός·κεῖθεν δὲ στοιχηδὸν ἀριθμηθήμεναι ἄστραμέχρι Σεληναίης ἀστέρος ἱσταμένου·πάντα δʼ ἀπʼ Ἠελίοιο διέκβαλε τοῦτον ἀριθμόν,εἰς ὅ τι δʼ ἂν λήξῃ, κεῖθι καὶ ὡρονόμος.χρὴ δὲ Σεληναίης προτέρης ἀνελέσθαι ἀριθμόν,ὥρην νυκτερινὴν σκεπτόμενον θέματος·εἰ δέ κεν Ἠέλιος ὀλίγας μοίρας ἔχῃ ἄστρων,χρὴ τετράγωνά θʼ ὁρᾶν καὶ διάμετρα τόπων.