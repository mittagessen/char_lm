ΑΘΗΝΑ. ΟΔΥΣΣΕΥΣ. ΑΙΑΣ.ΑΘΗΝΑἈεὶ μὲν, ὦ παῖ Λαρτίου, δἐδορκά σεπεῖράν τιν' ἐχθρῶν ἁρπάσαι θηρώμενον.καὶ νῦν ἐπὶ σκηναῖς σε ναυτικαῖς ὁρῶΑἴαντος, ἔνθα τάξιν ἐσχάτην ἔχει,πάλαι κυνηγετοῦντα καὶ μετρούμενονἴχνη τὰ κείνου νεοχάραχθ', ὅπως ἴδῃςεἴτ' ἔνδον, εἴτ' οὐκ ἔνδον· εὑ δέ σ' ἐκφέρεικυνὸς Λακαίνης ὥς τις εὔρινος βάσις.ἔνδον γὰρ ἁνὴρ ἄρτι τυγχάνει κάραστάζων ἱδρῶτι καὶ χέρας ζιφοκτόνους,καί σ' οὐδὲν εἴσω τἧςδε παπταίνειν πύληςἔτ' ἔργον ἐστὶν, ἐννέπειν δ' ὅτου χάρινσπουδὴν ἔθου τήνδ', ὡς παρ' εἰδυίας μάθης.ΟΔΥΣΣΕΥΣὦ φθέγμ' Ἀθανᾶς, φιλτάτης ἐμοὶ θεῶν,ὡς εὔμαθές σου, κἂν ἄποπτος ᾖς, ὅμωςφώνημ' ἀκούω καὶ ξυναρπάζω φρενὶ,χαλκοστόμου κώδωνος ὡς Τυρσηνικῆς.καὶ νῦν ἐπέγνως εὖ μ' ἐπ' ἀνδρὶ δυςμενῖβάσιν κυκλοῦντ', Αἴαντι τῷ σακεσφόρῳ.κεῖνον γὰρ, οὐδἐν' ἄλλον, ἰχνεύω πάλαι.νυκτὸς γὰρ ἡμᾶς τἧςδε πρᾶγος ἄσκοπονἔχει περάνας, εἴπερ εἴργασται τάδε.ἴσμεν γὰρ οὐδὲν τρανὲς ἀλλ' ἀλώμεθα.κἀγὼ 'θελοντὴς τῷδ' ὑπεζύγην πόνῳ.ἐφθαρμένας γὰρ ἀρτίως εὑρίσκομενλείας ἁπάσας καὶ κατηναρισμένας·ἐκ χειρὸς, αὐτοῖς ποιμνίων ἐπιστάταις.τήνδ' οὖν ἐκείνῳ πᾶς τις αἰτίαν νέuει.καὶ μοί τις ὀπτὴρ αὐτὸν εὶςιδὼν μόνονπηδῶντα πεδία σὺν νεορράντῳ ξίφει,φράζει τε κἀδήλωσεν· εὐθέως δ' ἐγὼκατ' ἴχνος ᾄσσω· καὶ τὰ μὲν σημαίνομαι,τὰ ὸ' ἐκπέπληγμαι, κοὐκ ἔχω μαθεῖν ὅτου·καιρὸν δ' ἐφήκεις· πάντα γὰρ, τά τ' οὖν πάρος,τά τ' εὶσἐπειτα, σῇ κυβερνῶμαι χερί.ΑΘΗΝΑἐγνων, Ὀδυσσεῦ, καὶ πάλαι φύλαξ ἔβηντῇ σῇ πρόθυμος εἰς ὁδὸν κυνηγίᾳ.ΟΔΥΣΣΕΥΣἦ καὶ, φίλη δέσποινα, πρὸς καιρὸν πονῶ;ΑΘΗΝΑὩς ἔστιν ἀνδρὸς τοῦδε τἄργα ταῦτά σοι.ΟΔΥΣΣΕΥΣΚαὶ πρὸς τί δυςλόγιστον ὧδ' ᾖξεν χέρα;ΑΘΗΝΑΧόλῳ βαρυνθεὶς τῶν Ἀχιλλείων ὅπλων.ΟΔΥΣΣΕΥΣΤί δῆτα ποίμναις τήνδ' ἐπεμπίπτει βάσιν;ΑΘΗΝΑΔοκῶν ὲν ὑμῖν χεῖρα χραίνεσθαι φόνῳ.ΟΔΥΣΣΕΥΣἦ καὶ τὸ βούλευμ' ὡς ἐπ' Ἀργείοις τόδ' ἦν;ΑΘΗΝΑΚὰν ὲξἐπραξεν, εἰ κατημέλησ' ἐγώ.ΟΔΥΣΣΕΥΣΠοίαισι τόλμαις ταῖςδε καὶ φρενῶν θράσει;ΑΘΗΝΑΝύκτωρ ὲφ' ὑμάς δόλιος ὁρμᾶται μόνος.ΟΔΥΣΣΕΥΣἩ καὶ παρέστη κἀπὶ τἐρμ' ἀφίκετο;ΑΘΗΝΑΚαὶ δὴ 'πὶ δισσαῖς ἦν στρατηγίσιν πύλαις.ΟΔΥΣΣΕΥΣΚαὶ πῶς ἐπέσχε χεῖρα μαιμῶσαν φόνου;ΑΘΗΝΑἘγώ σφ' ἀπείργω δυςφόρους ἐπ' ὄμμασιγνώμας βαλοῦσα τῆς ἀνηκέστου χαράς,καὶ πρός τε ποίμνας ὲκτρέπω σύμμικτά τελείας, ἄδαστα βουκόλων φρουρήματα·ἔνθ' εkπεσὼν ἔκειρε πολύκερων φόνον,κύκλῳ ῥαχίζων· κἀδόκει μὲν ἔσθ' ὅτεδισσοὺς Ἀτρείδας αὐτόχειρ κτείνειν ἔχων,ὅτ' ἄλλοτ' ἄλλον, ἐμπίτνων, στρατηλατῶν.ἐγὼ δὲ φοιτῶντ' ἄνδρα μανιάσιν νόσοιςὤτρυνον, εἰςέβαλλον εἰς ἕρκη κακά.κἀπειτ , ἐπειδὴ τοῦδ' ἐλώφησεν πόνου,τοὺς ζῶντας αὖ δεσμοῖσι συνδήσας βοῶνποίμνας τε πάσας εἰς δόμους κομίζεται,ὡς ἄνδρας, οὐχ ὡς εὔκερων ἄγραν ἔχων.καὶ νῦν κατ' οἴκους ζυνδέτους αἰκίζεται.δείξω δὲ καὶ σοὶ τήνδε περιφανῆ νόσον,ὡς πᾶσιν Ἀργείοισιν εἰσιδὼν θροῇς.θαρσῶν δὲ μίμνε μηδὲ συμφορὰν δέχουτὸν ἄνδρ'· ἐγὼ γὰρ ὀμμάτων ἀποστρόφουςαὐγὰς ἀπείρξω, σὴν πρόςοψιν εἰςιδεῖν.οὗτος, σὲ, τὸν τὰς αἰχμαλωτίδας χέραςδεσμοῖς ἀπευθύνοντα, προςμολεἷν καλῶ.Αἴαντα φωνῶ· στεῖχε δωμάτων πάρος,ΟΔΥΣΣΕΥΣΤί δρᾷς, Ἀθάνα; μηδαμῶς σφ' ἔξω κάλει.ΑΘΗΝΑΟὐ σῖγ' ἀνέξει, μηδὲ δειλίαν ἀρεῖς;ΟΔΥΣΣΕΥΣμὴ πρὸς θεῶν· ἀλλ' ἔνδον ἀρκείτω μένων.ΑΘΗΝΑΤί μὴ γένηται; πρόςθεν οὐκ ἀνὴρ ὅδ' ἦν;ΟΔΥΣΣΕΥΣἐχθρός γε τῷδε τἀνδρὶ καὶ τανῦν ἔτι.ΑΘΗΝΑΟὔκουν γέλως ἥδιστος εἰς ἐχθροὺς γελᾷν;ΟΔΥΣΣΕΥΣἐμοὶ μὲν ἀρκεῖ τοῦτον ὲν δόμοις μένειν.ΑΘΗΝΑΜεμῃνότ' ἄνδρα περιφανῶς ὀκνεῖς ἰδεῖν;ΟΔΥΣΣΕΥΣΦρονοῦντα γάρ νιν οὐκ ἂν ἐξέστην ὄκνῳ.ΑΘΗΝΑἈλλ' οὐδὲ νῦν σε μὴ παρόντ' ἴδῃ πέλας.ΟΔΥΣΣΕΥΣΠῶς, εἴπερ ὀφθαλμοῖς γε τοῖς αὐτοῖς ὁρᾷ;ΑΘΗΝΑἐγὼ σκοτώσω βλέφαρα καὶ δεδορκότα.ΟΔΥΣΣΕΥΣΓένοιτο μέντ' ἂν πᾶν, θεοῦ τεχνωμένου.ΑΘΗΝΑΣίγα νυν ἑστὼς καὶ μέν' ὡς κυρεῖς ἔχων.ΟΔΥΣΣΕΥΣΜένοιμ' ἄν· ἤθελον δ' ἂν ἐκτὸς ὢν τυχεῖν.ΑΘΗΝΑὦ οὗτος, Αἴας, δεύτερόν σε προςκαλῶ.τί βαιὸν οὕτως ἐντρέπει τῆς ξυμμάχου;ΑΙΑΣὦ χαῖρ', Ἀθάνα, χαῖρε Διογενὲς τέκνον,ὡς εὖ παρέστης· καί σε παγχρύσοις ἐγὼστέψω λαφύροις τἡςδε τῆς ἄγρας χάριν.ΑΗΝΛ. Καλῶς ἔλεξας· ἀλλ' ἐκεῖνό μοι φράσον,ἔβαψας ἔγχος εὖ πρὸς Ἀργείων στρατῷ;ΑΙΑΣΚόμπος πάρεστι κοὐκ ἀπαρνοῦμαι τὸ μή.ΑΘΗΝΑἦ καὶ πρὸς Ἀτρείδαισιν ᾔχμασας χέρα;ΑΙΑΣὥστ' οὔποτ' Αἴαντ' οἵδ' ἀτιμάσουσ' ἔτι.ΑΘΗΝΑτεθνᾶσιν ἅνδρες, ὡς τὸ σὸν ζυνὴκ' ἐγώ;ΑΙΑΣΘανόντες ἤδη τἄμ' ἀφαιρείσθων ὅπλα.ΑΘΗΝΑεἶεν· τί γὰρ δὴ παῖς ὁ τοῦ Λαερτίου;ποῦ σοι τύχης ἕστηκεν; ἢ πέφευγέ σε;ΑΙΑΣἦ τοὐπίτριπτον κίναδος ἐξήρου μ', ὅπου;ΑΘΗΝΑἜγωγ'· Ὀδυσσέα, τὸν σὸν ἐνστάτην, λέγω.ΑΙΑΣἥδιστος, ὦ δέσποινα, δεσμώτης ἔσωθακεῖ· θανεῖν γὰρ αὐτὸν οὔ τί πω θέλω.ΑΘΗΝΑΠρὶν ἂν τί δρόσης ἢ τί κερδάνῃς πλέον;ΑΙΑΣΠρὶν ἂν δεθεὶς πρὸς κίον' ἑρκείου στέγης —ΑΘΗΝΑΤί δῆτα τὸν δύστηνον ἐργάσει κακόν;ΑΙΑΣΜάστιγι πρῶτον νῶτα φοινιχθεὶς θάνῃ.ΑΘΗΝΑMὴ δῆτα τὸν δύστηνον ὧδέ γ' αἰκίσῃ.ΑΙΑΣΧαίρειν, Ἀθάνα, τἄλλ' ἐγώ σ' ἐφίεμαι,κεῖνος δὲ τίσει τήνδε κοὐκ ἄλλην δίκην.ΑΘΗΝΑΣὺ δ' οὖν, ἐπειδὴ τέρψις ἥδε σοι τὸ δρᾷν,χρῶ χειρί· φείδου μηδὲν ὧνπερ ὲννοεῖς.ΑΙΑΣΧωρῶ πρὸς ἔργον· τοῦτό σοι δ' ἐφίεμαι,τοιάνδ' ἀεί μοι ξύμμαχον παρεστάναι.ΑΘΗΝΑὉρᾷς, Ὀδυσσεῦ, τὴν θεῶν ἰσχὺν, ὅση;τούτου τις ἄν σοι τἀνδρὸς ἢ προνούστερος,ἢ δρᾷν ἀμείνων εὑρέθη τὰ καίρια;ΟΔΥΣΣΕΥΣἐγὼ μὲν οὐδέν' οἶδ'· ἐποικτείρω δέ νινδύστηνον ἔμπας, καίπερ ὄντα δυςμενὴ,ὁθούνεκ' ἄτῃ ξυγκατέζευκται κακῇ,οὐδὲν τὸ τούτου μᾶλλον ἢ τοὐμὸν σκοπῶν.ὁρῶ γὰρ ἡμάς οὐδὲν ὄντας ἄλλο πλὴνεἴδωλ', ὅσοιπερ ζῶμεν, ἢ κούφην σκιάν.ΑΘΗΝΑΤοιαῦτα τοίνυν εἰσορῶν, ὑπέρκοπονμηδέν ποτ' εἴπῃς αὐτὸς εἰς θεοὺς ἔπος,μηδ' ὄγκον ἄρῃς μηδέν', εἴ τινος πλέονἢ χειρὶ βρίθεις ἢ μακροῦ πλούτου βάθει.ὡς ἡμέρα κλίνει τε κἀνάγει πάλινἅπαντα τἀνθρώπεια· τοὺς δὲ σώφροναςθεοὶ φιλοῦσι καὶ στυγοῦσι τοὺς κακούς.ΠΑΡΟΛΟΣ ΧΟΡΟΥΤελαμώνιε πaῖ, τῆς ἀμφιρύτουΣαλαμῖνος ἔχων βάθρον ἀγχιάλου,σὲ μὲν εὖ πράσσοντ' ἐπιχαίρω·σὲ δ' ὅταν πληγὴ Δῖός ἢ ζαμενὴςλόγος ἐκ Δαναῶν κακόθρους ἐπιβῇ,μέγαν ὄκνον ἔχω καὶ πεφόβημαιπτηνῆς ὡς ὄμμα πελείας.Ὡς καὶ τῆς νῦν φθιμένης νυκτὸςιιεγάλοι θόρυβοι κατέχουσ' ἡμᾶςἔπι δυςκλείᾳ, σὲ τὸν ἱππομανῆλειμῶν' ὲπιβάντ' ὀλέσαι Δαναῶνβοτὰ καὶ λείαν,ἥπερ δορίληπτος ἔτ' ἦν λοιπὴ,κτείνοντ' αἴθωνι σιδήρῳ.Τοιούςδε λόγους ψιθύρους πράσσωνεἰς ὦτα φέρει πᾶσιν Ὀδυσσεὺς,καὶ σφόδρα πείθει· περὶ γὰρ σοῦ νῦνεὔπειστα λέγει· καὶ πᾶς ὁ κλύωντοῦ λἐξαντος χαίρει μᾶλλον,τοῖς σοῖς ἄχεσιν καθυβρίζων.Τῶν γὰρ μεγάλων ψυχῶν ἱεὶςοὐκ ἂν ἁμάρτοι· κατὰ δ' ἄν τις ἐμοῦτοιαῦτα λέγων οὐκ ἂν πείθοι·πρὸς γὰρ τὸν ἔχονθ' ὁ φθόνος ἕρπει.καίτοι σμικροὶ μεγάλων χωρὶςσφαλερὸν πύργου ῥῦμα πέλονται·μετὰ γὰρ μεγάλων βαιὸς ἄριστ' ἂν,καὶ μέγας ὀρθοῖθ' ὑπὸ μικροτέρων.ἀλλ' οὐ δυνατὸν τοὺς ἀνοήτουςτούτων γνώμας προδιδάσκειν.ὑπὸ τοιούτων ἀνδρῶν θορυβεῖ,χἠμεῖς οὐδὲν σθένομεν πρὸς ταῦτ'ἀπαλέξασθαι σοῦ χωρὶς, ἄναξ.ἀλλ', ὅτε γὰρ δὴ τὸ σὸν ὄμμ' ἀπέδρav,παταγοῦσιν ἅτε πτηνῶν ἀγέλαι,μέγαν αἰγυπιὸν δ' ὑποδείσαντεςτάχ' ἂν, ἐξαίφνης εἰ σὺ φανείης,σιγῇ πτήξειαν ἄφωνοι.ᾖ ῥά σε Ταυροπόλα Διὸς Ἄρτεμις,ὦ μεγάλα φάτις, ὦμᾶτερ αἰσχύνας ἐμᾶς,ὥρμασε πανδάμους ἐπὶ βοῦς ἀγελαίας,ἦ πού τινος νίκας ἀκάρπωτον χάριν,ἤ ῥα κλυτῶν ἐνάρωνψευσθεῖσ', ἀδώροις εἴτ' ὲλαφηβολἐαις.ἢ χαλκοθώραξ ἥντιν' Ἐννυάλιοςμομφὰν ἔχωνξυνοῦ δορὸς, ἐννυχίοις μαχαναῖςἐτίσατο λώβαν.Οὐ, τοτε γὰρ φρενόθεν γ' ἐπ' ἀριστερὰ,παῖ Τελαμῶνος, ἔβαςτόσσον ὲν ποίμναις πίτνων·ἥκοι γὰρ ἂν θεία νόσος· ἀλλ' ἀπερύκοικαὶ Ζεὺς κακὰν καὶ Φοῖβος Ἀργείων φάτιν ·εἰ δ' ὑποβαλλόμενοικλέπτουσι μύθους οἱ μεγάλοι βασιλῆςἢ τᾶς ἀσώτου Σισυφιδᾶν γενεᾶς,μὴ, μή μ', ἄναξ,ἔθ' ὦδ' ἐφάλοις κλισίαις ὄμμ' ἔχωνκακὰν φάτιν ἄρῃ.Ἀλλ' ἄνα ἐς ἐδράνων, ὅπου μακραίωνιστηρίζει ποτὲ τᾷδ' ἀγωνίῳ σχολᾷἄταν οὐρανίαν φλέγωνἐχθρῶν δ' ὕβρις ὧδ' ἀτάρβηθ'ὁρμᾶται ὲν εὐανέμοις βάσσαις,πάντων καγχαζόντωνγλώσσαις βαρυάλγητα·ἐμοὶ δ' ἄχος ἕστακεν.ΤΕΚΜΗΣΣΑΝαὸς ἀρωγοὶ τῆς Αἴαντος,γενεᾶς χθονίων ἀπ' Ἐρεχθειδᾶν,ἔχομεν στοναχὰς οἱ κηδόμενοιτοῦ Τελαμῶνος τηλόθεν οἴκου.νῦν γὰρ ὁ δεινὸς, μέγας, ὠμοκρατὴςΑἴας θολερόςκεῖται χειμῶνι νοσήσας.ΧΟΡΟΣτί δ' ἐνήλλακται τῆς ἀμερίαςνὺξ ἥδε βάρος;παῖ τοῦ Φρυγίου Τελεύταντος,λέγ', ἐπεὶ σὲ, λέχος δουριάλωτον,στέρξας ἀνέχει θούριος Αἴας,ὥστ' οὐκ ἂν ἄιδρις ὑπείποις.ΤΕΚΜΗΣΣΑΠῶς δῆτα λέγω λόγον ἄῤῥητον;θανάτῳ γὰρ ἴσον πάθος ἐκπεύσει.μανίᾳ γὰρ ἁλοὺς ἧμιν ὁ κλεινὸςνύκτερος Αἴας ἀπελωβήθη.τοιαῦτ' ἂν ἴδοις σκηνῆς ἔνδονχειροδάικτα σφάγι' αίμοβαφῆ,κείνου χρηστήρια τἀνδρός.ΧΟΡΟΣΟἵαν ἐδήλωσας ἀνδρὸςαἴθοπος ἀγγελίαν,ἄτλατον οὐδὲ φευκτὰν,τῶν μεγάλων Δαναῶν ὕπο κλῃζομέναν,τὰν ὁ μέγας μῦθος ἀέξει.Οἴ μοι, φοβοῦμαι τὸ προςἐρπον· περίφαντος ἀνὴρθανεῖται, παραπλήκτῳ χερὶ συγκατακτὰςκελαινοῖς ξίφεσιν βοτὰ καὶβοτῆρας ἱππονώμους.ΤΕΚΜΗΣΣΑὦ μοι, κεῖθεν, κεῖθεν ἄρ' ἡμῖνδεσμῶτιν ἄγων ἤλυθε ποίμναν·ὧν τὴν μὲν ἔσω σφάζ' ἐπὶ γαίας,τὰ δέ πλευροκοπῶν διχ' ἀνερρήγνυ.δύο δ' ἀργίποδας κριοὺς ἀνελὼντοῦ μὲν κεφαλὴν καὶ γλῶσσαν ἄκρανῥιπτεῖ θερίσας, τὸν δ' ὀρθὸν ἄνωκίονι δήσαςμέγαν ίπποδέτην ῥυτῆρα λαβὼνπαίει λιγυρᾷ μάστιγι διπλῆ,κακὰ δεννάζων ῥήμαθ', ἃ δαίμωνκοὐδεὶς ἀνδρῶν ἐδίδαξεν.ΧΟΡΟΣὭρα τιν' ἤδη κάρα κα-λύμμασι κρυψάμενονποδοῖν κλοπὰν ἀρέσθαι,ἢ θοὸν εἰρεσίας ζυγὸν ἑζόμενονποντοπόρῳ ναὶ μεθεῖναι.τοίας ἐρέσσουσιν ἀπειλὰς δικρατεῖς Ἀτρεῖδαικαθ' ἡμῶν· πεφόβημαι λιθόλευστον Ἄρηξυναλγεῖν μετά τοῦδε τυπεὶς,τὸν αἶσ' ἄπλατος ἴσχει.ΤΕΚΜΗΣΣΑΟὐκ ἔτι· λαμπρᾶς γὰρ ἄτερ στεροπᾶςᾄξας ὀξὺς νότος ὣς, λήγει.καὶ νῦν φρόνιμος νέον ἄλγος ἔχει.τὸ γὰρ ὲςλεύσσειν οἰκεῖα πάθη,μηδενὸς ἄλλου παραπράξαντοςμεγάλας ὀδύνας ὑποτείνει.ΧΟΡΟΣἈλλ' εἰ πέπαυται, κάρτ' ἂν εὐτυχεῖνδοκῶ. φρούδου γὰρ ἤδη τοῦ κακοῦ μείων λόγος.ΤΕΚΜΗΣΣΑΠότερα δ' ἂν, εἰ νέμοι τις αἵρεσιν, λάβοις,φίλους ἀνιῶν αὐτὸς ἡδονὰς ἔχειν,ἢ κοινὸς ὲν κοινοῖσι λυπεῖσθαι ξυνών;ΧΟΡΟΣΤό τοι διπλάζον, ὦ γύναι, μεῖζον κακόν.ΤΕΚΜΗΣΣΑἩμεῖς ἄρ' οὐ νοσοῦντες ἀτώμεσθα νῦν.ΧΟΡΟΣΠῶς τοῦτ' ἔλεξας; οὐ κάτοιδ' ὅπως λέγεις.ΤΕΚΜΗΣΣΑἈνὴρ ἐκεῖνος, ἡνίκ' ἦν ὲν τῇ νόσῳ,αὐτὸς μὲν ἥδεθ' οἷσιν εἰιχετ' ὲν κακοῖς,ἡμᾶς δὲ τοὺς φρονοῦντας ἠνία ξυνών·νῦν δ', ὡς ἔληξε κἀνέπνευσε τῆς νόσου,κεῖνός τε λύπῃ πᾶς ἐλήλαται κακῇ,ἡμάς θ' ὁμοίως οὐδὲν ἧσσον ἢ πάρος.ἆρ' ἔστι ταῦτα δὶς τόσ' ἐξ ἁπλῶν κακά;ΧΟΡΟΣΞύμφημι δή σοι καὶ δέδοικα  μὴ 'κ θεοῦπληγή τις ἥκῃ· πῶς γὰρ, εἰ πεπαυμένοςμηδέν τι μᾶλλον ἢ νοσῶν εὐφραίνεται;ΤΕΚΜΗΣΣΑὩς ὧδ' ἐχόντων τῶνδ' ἐπίστασθαί σε χρή,ΧΟΡΟΣΤις γάρ ποτ' ἀρχὴ τοῦ κακοῦ προςέπτατο ;δήλωσον ἡμῖν, τοῖς ξυναλγοῦσιν τύχας.ΤΕΚΜΗΣΣΑἍπαν μαθήσει τοὖργον, ὡς κοινωνὸς ὤν.κεῖνος γὰρ ἄκρας νυκτὸς, ἡνίχ' ἕσπεροιλαμπτῆρες οὐκἐτ' ᾖθον, ἄμφηκες λαβὼνὲμαίετ' ἔγχος ἐξόδους ἕρπειν κενάς.κἀγὼ 'πιπλήσσω καὶ λέγω, τί χρῆμα δρᾷς,Αἴας; τί τήνδ' ἄκλητος οὔθ' ὑπ' ἀγγέλωνκληθεὶς ἀφορμᾷς πεῖραν, οὔτε του κλύωνσάλπιγγος; ἀλλὰ νῦν γε πᾶς εὕδει στρατός. —ὁ δ' εἶπε πρός με βαί', ἀεὶ δ' ὑμνούμενα,γύναι, γυναιξὶ κόσμον ἡ σιγὴ φέρει.κἀγὼ μαθοῦσ' ἔληξ', ὁ δ' ἐσσύθη μόνος.καὶ τὰς ὲκεῖ μὲν οὐκ ἔχω λέγειν πάθας.ἔσω δ' ὲςῆλθε συνδέτους ἄγων ὁμοῦταύρους, κύνας βοτῆρας, εὔκερών τ' ἄγραν.καὶ τοὺς μὲν ηὐχένιζε, τοὺς δ' ἄνω τρέπωνἔσφαζε κἀρράχιζε, τοὺς δὲ δεσμίουςᾐκίζεθ', ὥστε φῶτας, ὲν ποίμναις πίτνων.τέλος δ' ὑπάξας διὰ θυρῶν, σκιᾷ τινὶλόγους ἀνέσπα, τοὺς μὲν Ἀτρειδῶν κάτα,τοὺς δ' ἀμφ' Ὀδυσσεῖ, ξυντιθεὶς γέλων πολὺν,ὅσην κατ' αὐτῶν ὕβριν ἐκτίσαιτ' ἰών·κἄπειτ' ἐπᾴξας αὖθις ἐς δόμους πάλιν,ἔμφρων μόλις πως ξὺν χρόνῳ καθίσταται,καὶ πλῆρες ἄτης ὡς διοπτεύει στέγος,παίσας κάρα 'θώὐζεν· ὲν δ' ἐρειπίοιςνεκρῶν ὲρειφθεὶς ἕζετ' ἀρνείου φόνου,κόμην ἀπρὶξ ὄνυξι συλλαβὼν χερί.καὶ τὸν μὲν ἧστο πλεῖστον ἄφθογγος χρόνον·ἔπειτ' ἐμοὶ τὰ δείν' ἐπηπείλησ' ἔπη,εἰ μὴ φανοίην πᾶν τὸ συντυχὸν πάθος,κἀνήρετ', ὲν τῷ πράγματος κυρεῖ ποτἐ.κἀγὼ, φίλοι, δείσασα τοὐ ἑιργασμένονἔλεξα πᾶν, ὅσονπερ ἐξηπιστάμην,ὁ δ' εὐθὺς ἐξῴμωξεν οἰμωγὰς λυγρὰς,ἃς οὔποτ' αὐτοῦ πρόσθεν εἰςήκουσ' ἐγώ.πρὸς γὰρ κακοῦ τε καὶ βαρυψύχου γόουςτοιούςδ' ἀεί ποτ' ἀνδρὸς ὲξηγεῖτ' ἔχειν.ἀλλ' ἀψόφητος ὀξέων κωκυμάτωνὑπεστέναζε, ταῦρος ὣς βρυχώμενος.νῦν δ' ὲν τοιᾷδε κείμενος κακῇ τύχῃἄσιτος ἀνὴρ, ἄποτος, ὲν μέσοις βοτοῖςσιδηροκμῆσιν ἥσυχος θακεῖ πεσών.καὶ δῆλός έστιν ὥς τι δρασείων κακόν.τοιαῦτα γάρ πως καὶ λέγει κὠδύρεται.Ἀλλ', ὦ φίλοι, τούτων γὰρ οὕνεκ' ἐστάλην,ἀρήξατ' εξελθόντες, εἰ δύνασθέ τι.φίλων γὰρ οἱ τοιοίδε νικῶνται λόγοις.ΧΟΡΟΣΤέκμησσα, δεινὰ, παῖ Τελεύταντος, λέγειςἡμῖν, τὸν ἄνδρα διαπεφοιβάσθαι κακοῖς.ΑΙΑΣἸώ μοί μοι.ΤΕΚΜΗΣΣΑΤάχ', ὡς ἔοικε μᾶλλον. ἢ οὐκ ἠκούσατεΑἴαντος, οἵαν τήνδε θωύσσει βοήν;ΑΙΑΣἸώ μοί μοι.ΧΟΡΟΣἀνὴρ ἔοικεν ἢ νοσεῖν ἢ τοῖς πάλαινοσήμασι ξυνοῦσι λυπεῖσθαι παρών.ΑΙΑΣἸὼ παῖ, παῖ.ΤΕΚΜΗΣΣΑὬ μοι τάλαιν', Εὐρύσακες, ἀμφὶ σοὶ βοᾷ.τί ποτε μενοινᾷ; ποῦ ποτ' εἶ; τάλαιν' ἐγώ.ΑΙΑΣΤεῦκρον καλῶ, ποῦ Τεῦκρος; ἦ τὸν εἰςαεὶλεηλατήσει χρόνον; ἐγὼ δ' ἀπόλλυμαι.ΧΟΡΟΣἀνὴρ φρονεῖν ἔοικεν· ἀλλ' ἀνοίγετε.τάχ' ἄν τιν' αἰδῶ κἀπ' ἐμοὶ βλέψας λάβοι.ΤΕΚΜΗΣΣΑἼδου, διοίγω· προςβλἐπειν δ' ἔξεστί σοιτὰ τοῦδε πράγη, καὐτὸς ὡς ἔχων κυρεῖ.Ἀνοίγεται ἡ σκηνή.ΑΙΑΣἸὼφίλοι ναυβάται, μόνοι ἐμῶν φίλωνμόνοι τ' ἐμμένοντες ὀρθῷ νόμῳ,ἴδεσθέ μ' οἶον ἄρτι κῦμα φοινίας ὑπὸ ζάληςἀμφίδρομον κυκλεῖται.ΧΟΡΟΣοἴ μ', ὡς ἔοικας ὀρθὰ μαρτυρεῖν ἄγαν.δηλοῖ δὲ τοὖργον, ὡς ἀφροντίστως ἔχει.ΑΙΑΣἰὼγένος ναίας ἀρωγὸν τέχνας,ἅλιον ὅς ἐπέβας ἐλίσσων πλάταν,σέ τοι, σέ τοι μόνον δέδορκα ποιμένων ὲπαρκέσοντ'.ἀλλά με συνδάϊξον.ΧΟΡΟΣεὔφημα φώνει· μὴ κακὸν κακῷ διδοὺςἄκος, πλέον τὸ πῆμα τῆς ἄτης τίθει.ΑΙΑΣὁρᾷς τὸν θρασὺν, τὸν εὐκάρδιον,τὸν ὲν δαΐοις ἄτρεστον μάχαις,ὲν ἀφόβοις με θηρσὶ δεινὸν χέρας;οἴ μοι γέλωτος, οἶον ὑβρίσθην ἄρα.ΤΕΚΜΗΣΣΑμὴ δέσποτ' Αἴας, λίσσομαί σ', αὔδα τάδε.ΑΙΑΣΟὐκ ἐκτός; οὐκ ἄψορρον ὲκνεμεῖ πόδα;αἰαῖ, αἰαῖ.ΧΟΡΟΣὦ πρὸς θεῶν, ὕπεικε καὶ φρόνησον εὖ.ΑΙΑΣὦ, δύςμορος, ὅς χερὶ μὲνμεθῆκα τοὺς ἀλάστορας,ὲν δ' ἑλίκεσσι βουσὶ καὶκλυτοῖς πεσὼν αἰπολίοις,ἐρεμνὸν αἷμ' ἔδευσα.ΧΟΡΟΣΤί δῆτ' ἂν ἀλγοίης ἐπ' ἐξειργασμένοις·οὐ γὰρ γένοιτ' ἂν ταῦθ' ὅπως οὐχ ὧδ' ἔχειν.ΑΙΑΣἸὼ πάνθ' ὁρῶν, ἀπάντων ἀεὶκακῶν ὄργανον, τέκνον Λἀρτίου,κακοπινέστατόν τ' ἄλημα στρατοῦ,ἦ που πολὺν γέλωθ' ὑφ' ἡδονἠς ἄγεις.ΧΟΡΟΣΞὺν τώ θεῷ πᾶς καὶ γελᾷ κὠδύρεται.ΑΙΑΣἼδοιμι δή νιν, καίπερ ὧδ' ἀτώμενος.ἴω μοί μοι.ΧΟΡΟΣΜηδὲν μέγ' εἴπῃς· οὐχ ὁρᾷς, ἵν' εἶ κακοῦ;ΑΙΑΣὦ Ζεῦ, προγόνων προπάτωρ,πῶς ἂν τὸν αἱμυλώτατον,ἐχθρὸν ἄλημα, τούς τε δισ-σάρχας ὀλέσσας βασιλῆς,τέλος θάνοιμι καὐτός!ΤΕΚΜΗΣΣΑὅταν κατεύχῃ ταῦθ', ὁμοῦ κἀμοὶ θανεῖνεὔχου· τί γὰρ δεῖ ζῆν με, σοῦ τεθνηκότος;ΑΙΑΣἸὼ σκότος, ἐμὸν φάος,ἔρεβος ὦ φαεννότατον ὡς ἐμοί·ἕλεσθ', ἕλεσθέ μ' οἰκήτορα,ἕλεσθέ μ', οὔτε γὰρ θεῶνγένος, οὔθ' ἁμερίωνἔτ' ἄξιος βλέπειν τίν'εἰς ὄνασιν ἀνθοώπων.ἀλλά μ' ἁ Δῖόςἀλκίμα θεὸςὀλέθριον αἰκίζει.ποὶ τις οὖν φύγῃ;ποῖ μολὼν μενῶ;εἰ τὰ μὲν φθίνει, φίλοι,τοῖςδ' ὁμοῦ πέλας,μωραῖς δ' ἄγραις προςκειμεθα,πᾶς δὲ στρατὸς δίπαλτος ἄν μεχειρὶ φονεύοι.ΤΕΚΜΗΣΣΑὦ δυστάλαινα, τοιάδ' ἄνδρα χρήσιμονφωνεῖν, ὁ πρόσθεν οὗτος οὐκ ἔτλη ποτ' ἄν.ΑΙΑΣἰὼ πόροι ἁλίρροθοι,πάραλά τ' ἄντρα καὶ νέμος ἐπάκτιον,πολύν, πολύν με δαρόν τε δὴκατείχετ' ἀμφὶ Τροίανχρόνον· ἀλλ' οὐκ ἔτι μ', οὐκἔτ' ἀμπνοὰς ἔχοντα·τοῦτό τις φρονῶν ἴστω.ὦ Σκαμάνδριοιγείτονες ῥοαὶεὔφρονες Ἀργείοις,οὐκ ἔτ' ἄνδρα μὴτόνδ' ἴδητ', ἔποςὲξερέω μἐγ', οἷον οὔτινα Τροία στρατοῦδέρχθη, χθονὸς μολόντ' ἀπὸἙλλανίδος· τανῦν δ' ἄτιμοςὧδε πρόκειμαι.ΧΟΡΟΣΟὔτοι σ' ἀπείργειν, οὔθ' ὅπως ἐῶ λέγεινἔχω κακοῖς τοιοῖςδε συμπεπτωκότα.ΑΙΑΣΑἰαῖ· τίς ἄν ποτ' ᾤεθ' ὧδ' ἐπώνυμοντοὐμὸν ξυνοίσειν ὄνομα τοῖς ἐμοῖς κακοῖς;νῦν γὰρ πάρεστι καὶ δὶς αἰάζειν ἐμοὶ,καὶ τρίς· τοιούτοις γὰρ κακοῖς ἐντυγχάνω ·ὅτου πατὴρ μὲν τἧςδ' ἀπ' Ἰδαίας χθονὸς,τὰ πρῶτα καλλιστεῖ' ἀριστεύσας στρατοῦ,πρὸς οἶκον ἦλθε πάσαν εὔκλειαν φέρων.ἐγὼ δ' ὁ κείνου παῖς, τὸν αὐτὸν εἰς τόπονΤροίας ἐπελθὼν οὐκ ἐλάσσονι σθένει,οὐδ' ἔργα μείω χειρὸς ἀρκέσας ἐμῆς,ἄτιμος Ἀργείοισιν ὧδ' ἀπόλλυμαι.καίτοι τοσοῦτόν γ' ὲζεπίστασθαι δοκῶ,εἰ ζῶν Ἀχιλλεὺς τῶν ὅπλων τῶν ὧν πέρικρίνειν ἔμελλε κράτος ἀριστείας τινὶ,οὐκ ἄν τις αὔτ' ἔμαρψεν ἄλλος ἀντ' ἐμοῦ.νῦν δ' αὔτ' Ἀτρεῖδαι φωτὶ παντουργῷ φρέναςἔπραξαν, ἀνδρὸς τοῦδ' ἀπώσαντες κράτη.κεἰ μὴ τόδ' ὄμμα καὶ φρένες διάστροφοιγνώμης ἀπῇξαν τῆς ἐμῆς, οὐκ ἄν ποτεδίκην κατ' ἄλλου φωτὸς ὧδ' ἐψήφισαν.νῦν δ' ἡ Δῖός γοργῶπις ἀδάματος θεὰἤδη μ' ἐπ' αὐτοῖς χεῖρ' ἐπεντύνοντ' ἐμὴνἔσφηλεν, ἐμβαλοῦσα λυσσώδη νόσον,ὥστ' ὲν τοιοῖςδε χεῖρας αἱμάξαι βοτοῖς·κεῖνοι δ' ἐπεγγελῶσιν ἐκπεφευγότες,ἐμοῦ μὲν οὐχ ἑκόντος· εἰ δέ τις θεῶνβλάπτοι, φύγοι γ ἂν χὠ κακὸς τὸν κρείσσονα.καὶ νῦν τί χρὴ δρᾷν; ὅστις ἐμφανῶς θεοῖςἐχθαίρομαι, μισεῖ δέ μ' Ἑλλήνων στρατός·ἔχθει δὲ Τροία πᾶσα καὶ πεδία τάδε.πότερα πρὸς οἴκους, ναυλόχους λιπὼν ἕδρας,μόνους τ' Ἀτρείδας, πέλαγος Αἰγαῖον περῶ;καὶ ποῖον ὄμμα πατρὶ δηλώσω φανεὶςΤελαμῶνι; πῶς με τλήσεταί ποτ' εἰςιδεῖνγυμνὸν φανέντα τῶν ἀριστείων ἄτερ,ὦν αὐτὸς ἔσχε στέφανον εὐκλείας μέγαν;οὐκ ἔστι τοὖργον τλητόν· ἀλλὰ δῆτ' ἰὼνπρὸς ἔρυμα Τρώων, ξυμπεσὼν μόνος μόνοιςκαὶ δρῶν τι χρηστὸν, εἶτα λοίσθιον θάνω;ἀλλ' ὧδέ γ' Ἀτρείδας ἂν εὐφράναιμί που.οὐκ ἔστι ταῦτα· πεῖρά τις ζητητέατοιάδ', ἀφ' ἧς γέροντι δηλώσω πατρὶ,μή τοι φύσιν γ' ἄσπλαγχνος ἐκ κείνου γεγώς.αἰσχρὸν γὰρ ἄνδρα τοῦ μακροῦ χρῄζειν βίου,κακοῖσιν ὅστις μηδὲν ἐξαλλάσσεται.τί γὰρ παρ' ἦμαρ ἡμέρα τέρπειν ἔχειπροςθεῖσα κἀναθεῖσα τοῦ γε κατθανεῖν;οὐκ ἂν πριαίμην οὐδενὸς λόγου βροτὸν,ὅστις κεναῖσιν ἐλπίσιν θερμαίνεται.ἀλλ' ἢ καλῶς ζῆν ἢ καλῶς τεθνηκέναιτὸν εὐγενῆ χρή· πάντ' ἀκήκοας λόγον.ΧΟΡΟΣΟὐδεὶς ἐρεῖ ποθ', ὡς ὑπόβλητον λόγον,Αἴας, ἔλεξας, ἀλλὰ τῆς σαυτοῦ φρενός.παῦσαί γε μέντοι καὶ δὸς ἀνδράσιν φίλοιςγνώμης κρατῆσαι, τάςδε φροντἐδας μεθείς.ΤΕΚΜΗΣΣΑὦ δἐσποτ' Αἴας, τῆς ἀναγκαίας τύχηςοὐκ ἔστιν οὐδὲν μεῖζον ἀθρώποις κακ(ν.ἐγὼ δ' ἐλευθέρου μὲν ἐξέφυν πατρὸς,εἴπερ τινὸς, σθένοντος ὲν πλούτῳ, Φρύγων·νῦν δ' εἰμὶ δούλη· θεοῖς γὰρ ὧδ' ἔδοξέ που,καὶ σῇ μάλιστα χειρί· τοιγαροῦν, ἐπεὶτὸ σὸν λέχος ξυνῆλθον, εὗ φρονῶ τὰ σὰ,καί σ' ἀντιάζω πρός τ' ὲᾳεστἐου Δῖόςεὐνῆς τε τῆς σῆς, ἧς συνηλλάχθης ἐμοὶ,μή μ' ἀξιώσῃς βάξιν ἀλγεινὴν λαβεῖντῶν σῶν ὑπ' ἐχθρῶν, χειρίαν ἀφεὶς τινί.ἢν γὰρ θάνῃς σὺ καἰ τελευτήσας ἀφῇς,ταύτῃ νόμιζε κἀμὲ τῇ τόθ' ἡμέρᾳβίᾳ ξυναρπασθεῖσαν Ἀργείων ὕποζῆν παιδὶ τῷ σῷ δουλίαν ἕξειν τροφήν.καί τις πικρὸν πρόςφθεγμα δεσποτῶν ἐρεῖ,λόγοις ἰάπτων, ἴδετε τὴν ὁμευνέτινΑἴαντος, ὃς μέγιστον ἴσχυσε στρατοῦ,οἷας λατρείας ἀνθ' ὅσου ζήλου τρἐφει!τοιαῦτ' ἐρεῖ τις· κἀμὲ μὲν δαίμων ἐλᾷσοὶ δ' αἰσχρὰ τἄπη ταῦτα καὶ τῷ σῷ γένει.ἀλλ' αἴδεσαι μὲν πατέρα τὸν σὸν ὲν λυγρῷγήρᾳ προλείπων· αἴδεσαι δὲ μητέραπολλῶν ἐτῶν κληροῦχον, ἥ σε πολλάκιςθεοῖς ἀρᾶται ζῶντα πρὸς δόμους μολεῖν.οἴκτειρε δ', ὦναξ, παῖδα τὸν σὸν, εἰ νέαςτροφῆς στερηθεὶς σοῦ διοίσεται μόνοςὑπ' ὀρφανιστῶν μὴ φίλων, ὅσον κακὸνκείνῳ τε κάμοι τοῦθ', ὅταν θάνῃς, νεμεῖς.ἐμοὶ γάρ οὐκ ἔτ' ἐστὶν εἰς ὅ τι βλέπω,πλὴν σοῦ· σὺ γάρ μοι πατρίδ' ᾔστωσας δορὶ,καὶ μητέρ' ἄλλη μοῖρα τὸν φύσαντά τεκαθεῖλεν Ἅιδου θανασίμους οἰκήτορας.τίς δἧτ' ἐμοὶ γένοιτ' ἂν ἀντὶ σοῦ πατρίς;τίς πλοῦτος; ὲν σοὶ πᾶσ' ἔγωγε σώζομαι.ὁ20 ἀλλ' ἴσχε κἀμοῦ μνῆστιν· ἀνδρί τοι χρεὼνμνήμην προφάναι, τερπνὸν εἰ τί που πάθοι.χάρις χάριν γάρ έστιν ἡ τίκτουσ' ἀεί·ὅτου δ' ἀπορρεῖ μνῆστις εὖ πεπονθότος,οὐκ ἂν γένοιτ' ἔθ' οὗτος εὐγενὴς ἀνήρ.ΧΟΡΟΣΑἴας, ἔχειν σ' ἂν οἶκτον, ὡς κἀγὼ, φρενὶ,θἐλοιμ' ἄν· αἰνοίης γὰρ ἂν τὰ τῆςδ' ἔπη.ΑΙΑΣΚαὶ κάρτ' ἐπαίνου τεύξεται πρὸς γοῦν ἐμοῦ,ἐὰν μόνον τὸ ταχθὲν εὖ τολμᾷ τελεῖν.ΤΕΚΜΗΣΣΑἈλλ', ὦ φίλ' Αἴας, πάντ' ἔγωγε πείσομαι.ΑΙΑΣκόμιζέ νύν μοι παῖδα τὸν ἐμὸν, ὡς ἴδω.ΤΕΚΜΗΣΣΑΚαὶ μὴν φόβοισί γ' αὐτὸν ἐξελυσάμην.ΑΙΑΣἐν τοῖςδε τοῖς κακοῖσιν, ἢ τί μοι λέγεις;ΤΕΚΜΗΣΣΑμὴ σοί γέ που δύστηνος ἀντήσας θάνοι.ΑΙΑΣΠρέπων γέ τἂν ἦν δαίμονος τοὐμοῦ τόδε.ΤΕΚΜΗΣΣΑἈλλ' οὖν ἐγὼ 'φύλαξα, τοῦτό γ' ἀρκέσαι.ΑΙΑΣἐπῄνεσ' ἔργον καὶ πρόνοιαν ἣν ἔθου.ΤΕΚΜΗΣΣΑΤι δἦτ' ἂν ὡς ἐκ τῶνδ' ἂν ὠφελοῖμί σε;ΑΙΑΣΔός μοι προσειπεῖν αὐτὸν ἐμφανῆ τ ἰδεῖν.ΤΕΚΜΗΣΣΑΚαὶ μὴν πέλας γε προςπόλοις φυλάσσεται.ΑΙΑΣΤί δῆτα μέλλει μὴ οὐ παρουσίαν ἔχειν;ΤΕΚΜΗΣΣΑὦ παῖ, πατὴρ καλεῖ σε· δεῦρο προσπόλωνἄγ' αὐτὸν, ὅςπερ χερσὶν εὐθύνων κυρεῖς.ΑΙΑΣἕρποντι φωνεῖς ἢ λελειμμένῳ λόγου;ΤΕΚΜΗΣΣΑΚαὶ δὴ κομίζει προςπόλων ὅδ' ὲγγύθεν.Αἶρ' αὐτὸν, αἶρε δεῦρο · ταρβήσει γὰρ οὒ,νεοσφαγῆ που τόνδε προςλεύσσων φόνον,εἴπερ δικαίως ἔστ' ἐμός τὰ πατρόθεν.ἀλλ' αὐτίκ' ὠμοῖς αὐτὸν ὲν νόμοις πατρὸςδεῖ πωλοδαμνεῖν κἀξομοιοῦσθαι φύσιν.ὦ παῖ, γένοιο πατρὸς εὐτυχέστερος,τὰ δ' ἄλλ' ὅμοιος· καὶ γένοι' ἂν οὐ κακὸς.καίτοι σε καὶ νῦν τοῦτό γε ζηλοῦν ἔχω,ὁθούνεκ' οὐδὲν τῶνδ' ὲπαισθάνει κακῶν.ἐν τῷ φρονεῖν γὰρ μηδὲν, ἥδιστος βίος,τὸ μὴ φρονεῖν γὰρ κάρτ' ἀνώδυνον κακὸν,ἕως τὸ χαίρειν καὶ τὸ λυπεῖσθαι μάθῃς.ὅταν δ' ἵκῃ πρὸς τοῦτο, δεῖ σ' ὅπως πατρὸςδείξεις ἐν ἐχθροῖς, οἷος ἐς οἴου 'τράφης.τέως δὲ κούφοις πνεύμασιν βόσκου, νέανψυχὴν ἀτάλλων, μητρὶ τῇδε χαρμονήν.οὔτοι σ' Ἀχαιῶν, οἶδα, μή τις ὑβρίσῃστυγναῖσι λώβαις, οὐδὲ χωρὶς ὄντ' ἐμοῦ.τοῖον πυλωρὸν φύλακα Τεῦκρον ἀμφὶ σοὶλείψω τροφῆς ἄοκνον ἔμπα, κεἰ τανῦντηλωπὸς οἰχνεῖ, δυςμενῶν θήραν ἔχων.ἀλλ' ἄνδρες ἀσπιστῆρες, ἐνάλιος λεὼς,ὑμῖν τε κοινὴν τήνδ' ἐπισκήπτω χάριν,κείνῳ τ' ἐμὴν ἀγγείλατ' ἐντολὴν, ὅπωςτὸν παῖδα τόνδε πρὸς δόμους ἐμοὺς ἄγωνΤελαμῶνι δείξει μητρί τ', Ἐριβοίᾳ λέγω,ὥς σφιν γένηται γηροβοσκὸς εἰςαεὶ,ἔς τ' ἂν μυχοὺς κίχωσι τοῦ κάτω θεοῦ.καὶ τἀμὰ τεύχη μήτ' ἀγωνάρχαι τινὲςθήσουσ Ἀχαιοῖς, μήθ' ὁ λυμεὼν ἐμός.ἀλλ' αὐτό μοι σὺ, παῖ, λαβὼν, ἐπώνυμον,Εὐρύσακες, ἴσχε, διὰ πολυῤρόφου στρέφωνπόρπακος, ἑπτάβοιον ἄρρηκτον σάκος.τὰ δ' ἄλλα τεύχη κοίν' ἐμοὶ τεθάψεται.ἀλλ' ὡς τάχος τὸν παῖδα τόνδ' ἤδη δέχου,καὶ δῶμα πάκτου, μηδ ' ἐπισκήνους γόουςδάκρυε· κάρτα τοι φιλοίκτιστον γυνή.πύκαζε θάσσον· οὐ πρὸς ἰατροῦ σοφοῦ,θροεῖν ὲπῳδὰς πρὸς τομῶντι πήματι.ΧΟΡΟΣΔέδοικ' ἀκούων τήνδε τὴν προθυμίαν,οὐ γάρ μ' ἀρέσκει γλῶσσά σου τεθηγμένη.ΤΕΚΜΗΣΣΑὦ δέσποτ' Αἴας, τί ποτε δρασείεις φρενί;ΑΙΑΣ μὴ κρῖνε, μὴ 'ξέταζε, σωφρονεῖν καλόν.ΤΕΚΜΗΣΣΑΟἴ μ', ὡς ἀθυμῶ! καί σε πρὸς τοῦ σοῦ τέκνουκαὶ θεῶν ἱκνοῦμαι, μὴ προδοὺς ἡμᾶς γένῃ.ΑΙΑΣἌγαν γε λυπεῖς· οὐ κάτοισθ', ἐγὼ θεοῖςὡς οὐδὲν ἀρκεῖν εἴμ' ὀφειλέτης ἔτι;ΤΕΚΜΗΣΣΑεὔφημα φώνει.ΑΙΑΣτοῖς ἀκούουσιν λέγε.ΤΕΚΜΗΣΣΑΣὺ δ' οὐχὶ πείσει;ΑΙΑΣπόλλ' ἄγαν ἤδη θροεῖς.ΤΕΚΜΗΣΣΑΤαρβῶ γὰρ, ὦναξ.ΑΙΑΣοὐ ξυνέρξεθ' ὡς τάχος;ΤΕΚΜΗΣΣΑπρὸς θεῶν μαλάσσου.ΑΙΑΣμῶρά μοι δοκεῖς φρονεῖν,εἰ τοὐμὸν ἦθος ἄρτι παιδεύειν νοεῖς.ΧΟΡΟΣὦ κλεινὰ Σαλαμὶς, σὺ μέν πουναίεις ἁλίπλαγκτος, εὐδαίμων,πᾶσιν περίφαντος ἀεί·ἐγὼ δ' ὁ τλάμων παλαιὸς ἀφ' οὗ χρόνοςἸδαίᾳ μίμνωλειμωνίᾳ πόᾳ μήλων,ἀνήριθμος, αἰὲν εὐνώμᾳχρόνῳ τρυχόμενος,κακὰν ὲλπιδ' ἔχων,ἔτι μέ ποτ' ἀνύσειντὸν ἀπότροπον ἀίδηλον Ἅιδαν.Καί μοι δυςθεράπευτος Αἴαςξύνεστιν ἔφεδρος, ὤ μοί μοι,θείᾳ μανίᾳ ξύναυλος·ὅν ἐξεπέμψω πρὶν δὴ ποτὲ θουρίῳκρατοῦντ' ὲν Ἄρει ·νῦν δ' αὖ φρενὸς οἰοβώταςφίλοις μέγα πένθος εὕρηται.τὰ πρὶν δ' ἔργα χεροῖνμεγίστας ἀρετάς,ἄφιλα παρ' ἀφίλοιςἔπεσ' ἔπεσε μελέοις Ἀτρείδαις.ἦ που παλαιὰ, μὲν ἔντροφος ἁμέρᾳλευκῷ δὲ γήρᾳ μάτηρ νιν ὅταν νοσοῦνταφρενομόρως ἀκούσῃαἴλινον, αἴλινον,οὐδ' οἰκτράς γόον ὄρνιθος ἀηδοῦςἥσει δύςμορος,ἀλλ' ὀξυτόνους μὲν ᾠδὰςθρηνήσει, χερόπληκτοι δ'ἐν στέρνοισι πεσοῦνταιδοῦποι, καὶ πολιᾶς ἄμυγμα χαίτας.Κρείσσων γὰρ Ἅιδᾳ κεύθων ὁ νοσῶν μάταν,ὃς ἐκ πατρῴας ἥκων γενεᾶς ἄριστοςπολυπόνων Ἀχαιῶν,οὐκ ἔτι συντρόφοιςὀργαῖς ἔμπεδος, ἀλλ' ἐκτὸς ὁμιλεῖ.ὦ τλᾶμον πάτερ!οἵαν σε μένει πυθέσθαιπαιδὸς δύςφορον ἄταν,ἂν οὔπω τις ἔθρεψεναἰὼν Αἰακιδᾶν ἄτερθε τοῦδε.ΤΕΚΜΗΣΣΑ. ΧΟΡΟΣ. ΑΙΑΣ.ΑΙΑΣἍπανθ' ὁ μακρὸς κἀναρίθμητος χρόνοςφύει τ' ἄδηλα καὶ φανέντα κρύπτεται·κοὐκ ἔστ' ἄελπτον οὐδὲν, ἀλλ' ἁλίσκεταιχὠ δεινὸς ὅρκος καἰ περισκελεῖς φρένες.κἀγὼ γὰρ, ὃς τὰ δείν' ἐκαρτέρουν τότε,βαφῇ σίδηρος ὣς, ἐθηλύνθην στόμαπρὸς τἡςδε τῆς γυναικός· οἰκτείρω δὲ νινχήραν παρ' ἐχθροῖς, παῖδά τ' ὀρφανὸν λιπεῖν.ἀλλ' εἶμι πρός τε λουτρὰ καὶ παρακτίουςλειμῶνας, ὡς ἂν λύμαθ' ἁγνίσας ἐμὰμῆνιν βαρεῖαν ἐξαλεύσωμαι θεάς·μολών τε, χῶρον ἔνθ' ἂν ἀστιβῆ κίχω,κρύψω τόδ' ἔγχος τοὐμὸν, ἔχθιστον βελῶν,γαίας ὀρύξας ἔνθα μή τις ὄψεται.ἀλλ' αὐτὸ νὺξ Ἀιδὴς τε σωζόντων κάτω.ἐγὼ γὰρ ἐξ οὖ χειρὶ τοῦτ' ἐδεξάμηνπαρ' Ἕκτορος δώρημα δυσμενεστάτου,οὔπω τι κεδνὸν ἔσχον Ἀργείων πάρα.ἀλλ' ἔστ' ἀληθὴς ἡ βροτῶν παροιμία,ἐχθρῶν ἄδωρα δῶρα κοὐκ ὀνήσιμα.τοιγὰρ τὸ λοιπὸν εἰσόμεσθα μὲν θεοῖςεἴκειν, μαθησόμεσθα δ' Ἀτρείδας σέβειν.ἄρχοντές εἰσιν, ὥςθ' ὑπεικτέον · τί μή;καὶ γάρ τὰ δεινὰ καὶ τὰ καρτερώτατατιμαῖς ὑπείκει· τοῦτο μὲν νιφοστιβεῖςχειμῶνες ἐκχωροῦσιν εὐκάρπῳ θέρει·ἐξίσταται δὲ νυκτὸς αἰανὴς κύκλοςτῇ λευκοπώλῳ φέγγος ἡμψᾳ φλέγειν.δεινῶν τ' ἄημα πνευμάτων ἐκοίμισεστένοντα πόντον· ὲν δ' ὁ παγκρατὴς ὕπνοςλύει πεδήσας οὐδ' ἀεὶ λαβὼν ἔχει.ἡμεῖς δὲ πῶς οὐ γνωσόμεσθα σωφρονεῖν;ἐγὼ δ', ἐπίσταμαι γὰρ ἀρτίως ὅτιὅ τ' ἐχθρὸς ἡμῖν ἐς τοσόνδ' ἐχθαρτέος,ὡς καὶ φιλήσων αὖθις· ἔς τε τὸν φίλοντοσαῦθ' ὑπουργῶν ὠφελεῖν βουλήσομαι,ὡς αἰὲν οὐ μενοῦντα· τοῖς πολλοῖσι γὰρβροτῶν ἄπιστός ὲσθ' ἑταιρίας λιμήν.ἀλλ' ἀμφὶ μὲν τούτοισιν εὖ σχήσει· σὺ δὲἔσω θεοῖς ἐλθοῦσα διὰ τέλους, γύναι,εὔχου τελεῖσθαι, τοὐμὸν ὧν ἐρᾷ κέαρ.ὑμεῖς θ , ἑταῖροι, ταὐτὰ τῇδέ μοι τάδετιμᾶτε, Τεύκρῳ τ', ἢν μόλῃ, σημήνατεμέλειν μὲν ἡμῶν, εὐνοεῖν δ ὑμῖν ἄμα.ἐγὼ γὰρ εἶμ' ὲκεῖσ', ὅποι πορευτέον·ύμεῖς δ' ἃ φράζω δρᾶτε, καὶ τάχ' ἄν μ' ἴσωςπύθοισθε, κεἰ νῦν δυστυχῶ, σεσωσμένον.ΧΟΡΟΣἔφριζ' ἔρωτι, περιχαρὴς δ' ἀνεπτόμαν.ἰὼ, ἰὼ, Πὰν, Πὰν,ὦ Πὰν, Πὰν ἁλίπλαγκτε Κυλλανίας χιονοκτύπουπετραίας ἀπὸ δειράδοςφάνηθ', ὦ θεῶν χοροποί' ἄναξ,ὅπως μοι Νύσια Κνώσι' ὀρχήματ'αὐτοδαῆ ξυνὼν ἰάψῃς.νῦν γὰρ ἐμοὶ μέλει χορεῦσαι.Ἰκαρίων δ' ὑπὲρ πελαγέωνμολὼν ἄναξ Ἀπόλλωνὁ Δάλιος, εὔγνωστοςἐμοὶ ξυνείης διὰ παντὸς εὔφρων.ἔλυσε γὰρ αἰνὸν ἄχος ἀπ' ὀμμάτων Ἄρης.ἰὼ, ἰὼ. νῦν αὖ,νῦν, ὦ Ζεῦ, πάρα λευκὸν εὐάμερον πελάσαι φάοςθοῶν ὠκυάλων νεῶν,ὅτ' Αἴας λαθίπονος πάλιν,θεῶν δ' αὖ πά θύτα θέσμι' ὲζήνυσ'εὐνομίᾳ σέβων μεγίστᾳ.πάνθ' ὁ μέγας χρόνος μαραίνει τε καὶ φλέγει,κοὐδὲν ἀναύδητον φατισαιμ' ἂνεὖτέ γ' ἐξ ἀέλπτωνΑἴας μετανεγνώσθηθυμῶν Ἀτρείδαις μεγάλων τε νεικέων.ΑΓΓΕΛΟΣ. ΧΟΡΟΣ. ΤΕΚΜΗΣΣΑΑΓΓΕΛΟΣἌνδρες φίλοι, τὸ πρῶτον ἀγγεῖλαι θέλω,Τεῦκρος πάρεστιν ἄρτι Μυσίων ἀπὸκρημνῶν· μέσον δὲ προςμολὼν στρατήγιονκυδάζεται τοῖς πᾶσιν Ἀργείοις ὁμοῦ.στείχοντα γὰρ πρόσωθεν αὐτὸν ὲν κύκλῳμαθόντες ἀμφέστησαν, εἶτ' ὀνείδεσινἤρασσον ἔνθεν κἄνθεν, οὔ τις ἔσθ' ὅς οὒ,τὸν τοῦ μανέντος κἀπιβουλευτοῦ στρατοῦξύναιμον ἀποκαλοῦντες. ὡς οὐκ ἀρκέσοιτὸ μὴ οὐ πέτροισι πᾶς καταξανθεὶς θανεῖν.ὥστ' ἐς τοσοῦτον ἦλθον, ὥστε καὶ χεροῖνκολεῶν ἐρυστά διεπεραιώθη ξίφη.λήγει δ' ἔρις δραμοῦσα τοῦ προσωτάτωἀνδρῶν γερόντων ὲν ξυναλλαγῇ λόγου.ἀλλ ἡμὶν Αἴας ποῦ 'στιν, ὡς φράσω τάδε;τοῖς κυρίοις γὰρ πάντα χρὴ δηλοῦν λόγον,ΧΟΡΟΣΟὐγ ἔνδον, ἀλλὰ φροῦδος ἀρτίως, νέαςβουλὰς νέοισιν ἐγκαταζεύξας τρόποις.ΑΓΓΕΛΟΣἸοῦ, ἰού!βραδεῖαν ἡμᾶς ἆρ' ὁ τήνδε τὴν ὁδὸνπέμπων ἔπεμψεν, ἢ 'φάνην ἐγὼ βραδύς;ΧΟΡΟΣΤί δ' ἐστὶ χρείας τῆςδ' ὑπεσπανισμένον;ΑΓΓΕΛΟΣΤὸν ἄνδρ' ἀπηύδα Τεῦκρος ἔνδοθεν στέγηςμὴ 'ξω παρήκειν, πρὶν παρὼν αὐτὸς τύχῃ.ΧΟΡΟΣἈλλ' οἴχεταί τοι, πρὸς τὸ κέρδιστον τραπεὶςγνώμης, θεοῖσιν ὡς καταλλαχθῇ χόλου.ΑΓΓΕΛΟΣΤαῦτ' ἐστὶ τἄπη μωρίας πολλῆς πλέα,εἶπέρ τι Κάλχας εὖ φρονῶν μαντεύεται.ΧΟΡΟΣΠοῖον; τί δ' εἰδὼς τοῦδε πράγματος πέρι;ΑΓΓΕΛΟΣΤοσοῦτον οἶδα καὶ παρὼν ἐτύγχανον.ἐκ γὰρ ξυνέδρου καὶ τυραννικοῦ κύκλουΚάλχας μεταστὰς οἶος Ἀτρειδῶν δίχαἐς χεῖρα Τεύκρου δεξιὰν φιλοφρόνωςθεὶς εἶπε κἀπέσκηψε παντοίᾳ τέχνῃεἷρξαι κατ' ἦμαρ τοὐμφανὲς τὸ νῦν τόδεΑἴανθ' ὑπὸ σκηναῖσι, μηδ' ἀφέντ' ὲᾷν,εἰ ζῶντ' ἐκεῖνον εἰςιδεἷν θέλοι ποτέ.ἐλᾷ γὰρ αὐτὸν τἧδε θἠμέρᾳ μόνῃδίας Ἀθανᾶς μῆνις, ὡς ἔφη λέγων.τά γὰρ περισσὰ κἀνόνητα σώματαπίπτειν βαρείαις πρὸς θεῶν δυςπραξίαιςἔφασχ' ὁ μάντις, ὅστις ἀνθρώπου φύσινβλαστὼν, ἔπειτα μὴ κατ' ἄνθρωπον φρονεῖ.κεῖνος δ' ἀπ' οἴκων εὐθὺς ἐξορμώμενοςἄνους καλῶς λέγοντος εὑρέθη πατρός.ὁ μὲν γὰρ αὐτὸν ἐννέπει, τέκνον, δορὶβούλου κρατεῖν μὲν, ξὺν θεῷ δ' ἀεὶ κρατεῖν.ὁ ò' ὑψικόμπως κἀφρόνως ἠμείψατο,Πάτερ, θεοῖς μὲν κἂν ὁ μηδὲν ὢν ὁμοῦκράτος κατακτήσαιτ'· ἐγὼ δὲ καὶ δίχακείνων πέποιθα τοῦτ' ἐπισπάσειν κλέος.τοσόνδ' ἐκόμπει μῦθον · εἶτα δεύτερονδίας Ἀθανᾶς, ἡνἐκ' ὀτρύνουσά νινηὐδᾶτ' ὲπ' ὲχθροῖς χεῖρα φοινίαν τρέπειν,τότ' ἀντιφωνεῖ δεινὸν ἀῤῥητόν τ' ἔπος·Ἄνασσα, τοῖς ἄλλοισιν Ἀργέων πέλαςἵστω, καθ' ἡμᾶς δ' οὔποτ ἐκρήξει μάχη.τοιοῖςδε τοῖς λόγοισιν ἀστεργῆ θεᾶςἐκτήσατ' ὀργὴν, οὐ κατ' ἄνθρωπον φρονῶν.ἀλλ' εἴπερ ἔστι τᾗδ' ἔθ' ἡμέρᾳ, τάχ' ἂνγενοίμεθ' αὐτοῦ ξὺν θεῷ σωτήριοι.τοσαῦθ' ὁ μάντις εἶφ'· ὁ δ' εὐθὺς ἐξ ἕδραςπέμπει με σοὶ φέροντα τάςδ' ἐπιστολὰςΤεῦκρος φυλάσσειν · εἰ δ' ἀπεστερήμεθα,οὐκ έστιν ἁνὴρ κεῖνος, εἰ Κάλχας σοφός.ΧΟΡΟΣὦ δαΐα Τέκμησσα, δύςιιορον γένος,ὅρα μολοῦσα τόνδ', ὁποῖ' ἔπη θροεῖ.ξυρεῖ γὰρ ὲν χρῷ τοῦτο, μὴ χαίρειν τινά.ΤΕΚΜΗΣΣΑΤί μ' αὖ τάλαιναν, ἀρτίως πεπαυμένηνκακῶν ἀτρύτων, ἐξ ἕδρας ἀνίστατε;ΧΟΡΟΣΤοῦδ' εὶςάκουε τἀνδρὸς, ὡς ἥκει φέρωνΑἴαντος ἡμῖν πρᾶξιν, ἣν ἤλγησ' ὲγώ.ΤΕΚΜΗΣΣΑΟἴ μοι, τί φὴς, ἄνθρωπε; μῶν ὀλώλαμεν;ΑΓΓΕΛΟΣΟὐκ οἶδα τὴν σὴν πρᾶξιν, Αἴαντος δ' ὅτι,θυραῖος εἴπερ έστιν, οὐ θαρσῶ πέρι.ΤΕΚΜΗΣΣΑΚαὶ μὴν θυραῖος, ὥστε μ' ὠδίνειν τί φής;ΑΓΓΕΛΟΣἐκεῖνον εἴργειν Τεῦκρος ὲξεφίεταισκηνῆς ὕπαυλον, μηδ' ἀφιέναι μόνον.ΤΕΚΜΗΣΣΑποῦ d' ἔστι Τεῦκρος; κἀπὶ τῷ λέγει τάδε;ΑΓΓΕΛΟΣΠάρεστ' ἐκεῖνος ἄρτι· τήνδε δ' ἔξοδονὀλεθρίαν Αἴαντος ἐλπίζει φέρειν.ΤΕΚΜΗΣΣΑΟἴ μοι τάλαινα, τοῦ ποτ' ἀνθρώπων μαθών;ΑΓΓΕΛΟΣΤοῦ Θεστορεἰου μάντεως, καθ' ἡμέραντὴν νῦν, ὅτ' αὐτῷ θάνατον ἢ βίον φέρει.ΤΕΚΜΗΣΣΑΟἴ 'γὼ, φίλοι, πρόστητ' ἀναγκαίας τύχης·καὶ σπεύσαθ', οἱ μὲν Τεῦκρον ὲν τάχει μολεῖν,οἱ δ' ἑσπέρους ἀγκῶνας, οἵ δ' ἀντηλίουςζητεῖτ' ἰόντες τἀνδρὸς ἔξοδον κακήν.ἔγνωκα γὰρ δὴ φωτὸς ἠπατημένηκαὶ τῆς παλαιᾶς χάριτος ἐκβεβλημένη.οἴ μοι, τί δράσω, τέκνον; οὐχ ἱδρυτέον.ἀλλ' εἶμι κἀγὼ κεῖσ' ὅποιπερ ἂν σθένω.χωρῶμεν, ἐγκονῶμεν, οὐχ ἕδρας ἀκμὴ,σώζειν θέλοντες ἄνδρα γ' ὅς σπεύδει θανεῖν.ΧΟΡΟΣΧωρεῖν ἕτοιμος, κοὐ λόγῳ δείξω μόνον.τάχος γὰρ ἔργου καὶ ποδῶν ἄμ' ἕψεται.Χοροῦ μετάστασις.Ἐκκύκλημα.ΑΙΑΣὉ μὲν σφαγεὺς ἕστηκεν, ᾗ τομώτατοςγένοιτ' ἂν , εἰ τῳ καὶ λογίζεσθαι σχολὴ,δῶρον μὲν ἀνὁρὸς Ἕκτορος ξένων ἐμοὶμάλιστα μισηθέντος ἐχθίστου θ' ὁρᾷν.πέπηγε δ' ὲν γῇ πολεμίᾳ τῇ Τρῳάδισιδηροβρῶτι θηγάνη νεηκονής ·ἔπηξα δ' αὐτὸν εὖ περιστείλας ἐγὼ,εὐνούστατον τῷδ' ἀνδρὶ διὰ τάχους θανεῖν.οὕτω uev εὐσκευοῦμεν· ἐκ δὲ τῶνδέ μοισὺ πρῶτος, ὦ Ζεῦ, καὶ γὰρ εἰκὸς, ἄρκεσον.αἰτήσομαι δέ σ' οὐ μακρὸν γέρας λαχεῖν.πέμψον τιν' ἡμῖν ἄγγελον κακὴν φάτινΤεύκρῳ φέροντα, πρῶτος ὥς με βαστάσῃπεπτῶτα τῷδε περὶ νεορράντῳ ξίφει,καὶ μὴ πρὸς ἐχθρῶν του κατοπτευθεὶς πάροςῥιφθῶ κυσὶν πρόβλητος οἰωνοῖς θ' ἕλωρ.τοσαῦτά σ', ὦ Ζεῦ, προςτρέπω· καλῶ θ' ἄμαπομπαῖον Ἑρμῆν χθόνιον, εὖ με κοιμίσαιξὺν ἀσφαδάστῳ καὶ ταχεῖ πηδήματιπλευρὰν διαρρήξαντα τώδε φασγάνῳ.καλῶ δ' ἀρωγοὺς τὰς ἀεί τε παρθένουςἀεί θ' ὁρώσας πάντα τἀν βροτοῖς πάθη,σεμνὰς Ἐριννῦς τανύποδας, μαθεῖν ἐμὲ,πρὸς τῶν Ἀτρειδῶν ὡς διόλλυμαι τάλας.καί σφας κακοὺς κάκιστα καὶ πανωλέθρουςξυναρπάσειαν, ὥσπερ εἰςορῶσ' ἐμὲαὐτοσφαγῆ πίπτοντα, τὼς αὐτοσφαγεῖςπρὸς τῶν φιλίστων ἐκγόνων ὀλοίατο.ἴτ', ὦ τᾳἰχεῖαι ποίνιμοί τ' Ἐριννύες,γεύεσθε, μὴ φείδεσθε πανδήμου στρατοῦ.σὺ δ', ὦ τὸν αἰπὺν οὐρανὸν διφρηλατῶν,Ἥλιε, πατρῴαν τὴν ἐμὴν ὅταν χθόναἴδης, ἐπισχὼν χρυσόνωτον ἡνίαν,ἄγγειλον ἄτας τὰς ἐμὰς μόρον τ' ἐμὸνγέροντι πατρὶ, τῇ τε δυστήνῳ τροφῷ.ἦ που τάλαινα, τήνδ' ὅταν κλύῃ φάτιν,ἡσσει μέγαν κωκυτὸν ὲν πάση πόλει.ἀλλ' οὐδὲν ἔργον ταῦτα θρηνεῖσθαι μάτην·ἀλλ' ἀρκτέον τὸ πρᾶγμα σὺν τάχει τινί.ὦ Θάνατε, Θάνατε, νῦν μ' ἐπίσκεψαι μολών!καίτοι σὲ μὲν κἀκεῖ προςαυδήσω ξυνών.σὲ δ', ὦ φαεννῆς ἡμέρας τὸ νῦν σέλας,καὶ τὸν διφρευτὴν ἥλιον προςεννέπω,πανύστατον δὴ, κοὔποτ' αὖθις ὕστερον.ὦ φέγγος, ὦ γῆς ἱερὸν οἰκείας πέδονΣαλαμῖνος, co πατρῷον ἑστίας βάθρον,κλειναί τ' Ἀθῆναι καὶ τὸ σύντροφον γένος,κρῆναι τε ποταμοί θ' οἵδε καὶ τὰ Τρωϊκὰπεδία προςαυδῶ, χαίρετ', ὦ τροφῆς ἐμοί·τοῦθ' ὑμὶν Αἴας τοὖπος ὕστατον θροεῖ·τὰ δ' ἄλλ' ὲν Ἅιδου τοῖς κάτω μυθήσομαι.ἐπιπάροδος Xoροῦ.ΧΟΡΟΣ. ΤΕΚΜΗΣΣΑ. TEΥΚΡΟΣ. ΜΕΝΕΛΑΟΣ.ΗΜΙΧΟΡΟΣ ΑΠόνος πόνῳ πόνον φέρει.πᾷ,πᾷ,πᾷ γὰρ οὐκ ἔβαν ἐγώ;κοὐδεὶς ὲιΛσταταἰ με συμμαθεῖν τόπος.ἰδοὺ, ἰδοὺ,δοῦπον αὖ κλύω τινά.ΗΜΙΧΟΡΟΣ ΒἩμῶν γε ναὸς κοινόπλουν ὁμιλίαν.ΗΜΙΧΟΡΟΣ ΑΤί οὖν δή;ΗΜΙΧΟΡΟΣ ΒΠὰν ἐστίβηται πλευρὸν ἕσπερον νεῶν.ΗΜΙΧΟΡΟΣ Αἔχεις οὖν;ΗΜΙΧΟΡΟΣ ΒΠόνου γε πλῆθος κοὐδὲν εἰς ὄψιν πλέον.ΗΜΙΧΟΡΟΣ ΑἈλλ' οὐδ' ἐμοὶ δὴ τὴν ἀφ' ἡλίου βολῶνκέλευθον ἁνὴρ οὐδαμοῦ δηλοῖ φανείς.ΧΟΡΟΣΤίς ἂν δῆτά μοι, τίς ἂν φιλοπόνωνἁλιαδᾶν ἔχων ἀΰπνους ἄγραςἢ τίς Ὀλυμπιάδων θεῶν ἢ ῥυτῶνΒοςπορίων ποταμῶνἴδρις, τὸν ὠμόθυμον εἰ ποθιπλαζόμενον λεύσσων ἀπύοι; σχέτλια γὰρἐμέ γε τὸν μακρῶν ἀλάταν πόνωνοὐρίῳ μὴ πελάσαι δρόμῳ,ἀλλ' ἀμενηνὸν ἄνδρα μὴ λεύσσειν ὅπου.ΤΕΚΜΗΣΣΑἰώ μοί μοι.ΧΟΡΟΣΤινος βοὴ πάραυλος ἐξέβη νάπους;ΤΕΚΜΗΣΣΑἸὼ τλήμων.ΧΟΡΟΣΤὴν δουρίληπτον δύςμορον νύμφην ὁρῶΤέκμησσαν οἴκτῳ τῷδε συγκεκραμένην.ΤΕΚΜΗΣΣΑΟἴχωκ', ὄλωλα, διαπεπόρθημαι, φίλοι.ΧΟΡΟΣΤί δ' ἔστιν;ΤΕΚΜΗΣΣΑΑἴας ὅδ' ἡμῖν ἀρτίως νεοσφαγὴςκεῖται, κρυφαίῳ φασγάνῳ περιπτυχής.ΧΟΡΟΣὤ μοι ἐμῶν νόστων,ὤ μοι, κατέπεφνες, ἄναξ,τόνδε συνναύταν, ὦ τάλας,ὦ ταλαίφρων γύναι.ΤΕΚΜΗΣΣΑὩς ὧδε τοῦδ' ἔχοντος, αἰάζειν πάρα.ΧΟΡΟΣΤίνος ποτ' ἆρ' ἔπραξε χειρὶ δύςμορος;ΤΕΚΜΗΣΣΑΑὐτὸς πρὸς αὑτοῦ, δῆλον· ὲν γάρ οἱ χθονὶπηκτὸν τόδ' ἔγχος περιπετὲς κατηγορεῖΧΟΡΟΣὬ μοι ἐμᾶς ἄτας, οἶος ἄρ' αἱμάχθης,ἄφρακτος φίλων!ἐγὼ δ' ὁ πάντα κωφὸς, ὁ πάντ' ἄϊδρις,κατημέλησα· πᾷ, πᾴκεῖται ὁ ὅυςτράπελος, δυςώνυμος Αἴας;ΤΕΚΜΗΣΣΑΟὔ τοι θεατός· ἀλλά νιν περιπτυχεῖφάρει καλύψω τῷδε παμπήδην, ἐπεὶοὐδεὶς ἂν ὅστις καὶ φίλος τλαίη βλέπεινφυσῶντ' ἄνω πρὸς ῥῖνας ἔκ τε φοινίαςπληγῆς μελανθὲν αἷμ' ἀπ' οἰκείας σφαγῆς.οἴ μοι, τί δράσω; τίς σε βαστάσει φίλων;ποῦ Τεῦκρος; ὡς ἀκμαῖος, εἰ βαίη, μόλοι,πεπτῶτ' ἀδελφὸν τόνδε συγκαθαρμόσαι.ὦ ὅύςμορ' Αἴας, οἶος ὢν οἴως ἔχεις,ὡς καὶ παρ' ἐχθροῖς ἄξιος θρήνων τυχεῖν.ΧΟΡΟΣἔμελλες, τάλας, ἔμελλες χρόνῳστερεόφρων ἄρ' ἐξανύσειν κακὰνμοῖραν ἀπειρεσίων πόνων· τοῖά μοιπάννυχα καὶ φαέθοντ'ἀνεστέναζες, ὠμόφρων,ἐχθοδόπ' Ἀτρείδαις οὐλίῳ σὺν πάθει,μέγας ἄρ' ἦν ἐκεῖνος ἄρχων χρόνοςπημάτων, ἦμος ἀριστόχειρ(Ἀχιλλέως) ὅπλων ἔκειτ' ἀγὼν πέρι.ΤΕΚΜΗΣΣΑἸώ μοί μοι.ΧΟΡΟΣΧωρεῖ πρὸς ἦπαρ, οἶδα, γενναία δύη.ΤΕΚΜΗΣΣΑἰώ μοι μοι.ΧΟΡΟΣοὐδέν σ' ἀπιστῶ καὶ δὶς οἰμῶξαι, γύναι,τοιοῦδ' ἀποβλαφθεῖσαν ἀρτίως φίλου.ΤΕΚΜΗΣΣΑΣοὶ μὲν δοκεῖν ταῦτ' ἔστ', ἐμοὶ δ' ἄγαν φρονεῖν.ΧΟΡΟΣΞυναυδῶ.ΤΕΚΜΗΣΣΑοἴ μοι, τέκνον, πρὸς οἷα δουλείας ζυγὰχωροῦμεν, οἷοι νῷν ἐφεστᾶσι σκοποί.ΧΟΡΟΣὬ μοι ἀναλγήτωνδισσῶν ἐθρόησας ἄναυδονἔργον Ἀτρειδᾶν τῷὸ ' ἄχει,ἀλλ' ἀπείργοι θεός.ΤΕΚΜΗΣΣΑΟὐκ ἂν τάδ' ἔστη τῇδε μὴ θεῶν μέτα,ΧΟΡΟΣἌγαν γ' ὑπερβριθὲς ἄχθος ἤνυσαν.ΤΕΚΜΗΣΣΑΤοιόνδε μέντοι Ζῆνός ἡ δεινὴ θεὸςΠάλλας φυτεύει πῆμ' Ὀδυσσέως χάριν.ΧΟΡΟΣἦ ῥα κελαινώπαν θυμὸν ἐφυβρίζειπολύτλας ἀνὴρ,γελᾷ δὲ τοῖςδε μαινομένοις ἄχεσινπολὺν γέλωτα, φεῦ, φεῦ,ξύν τε διπλοί βασιλῆς κλύοντες Ἀτρεϊδαί.ΤΕΚΜΗΣΣΑΟἶδ' οὖν γελώντων κἀπιχαιρόντων κακοῖςτοῖς τοῦδ'· ἴσως τοι, κεἰ βλέποντα μὴ 'πόθουν,θανόντ' ἂν οἰμώξειαν ὲν χρείᾳ δορός.οἱ γὰρ κακοὶ γνώμαισι τἀγαθὸν χεροῖνἔχοντες οὐκ ἴσασι, πρίν τις ἐκβάλῃ.ἐμοὶ πικρὸς τέθνηκεν ἢ κείνοις γλυκὺς,αὑτῷ δὲ τερπνός· ὧν γὰρ ἠράσθη τυχεῖν,ὲκτήσαθ' αὑτῷ, θάνατον, ὅνπερ ἤθελεν.πῶς δῆτα τοῦδ' ἐπεγγελῷεν ἂν κάτα;θεοῖς τέθνηκεν οὕτος, οὐ κείνοισιν, οὔ.πρὸς ταῦτ' Ὀδυσσεὺς ἐν κενοῖς ὑβριζέτω.Αἴας γὰρ αὐτοῖς οὐκέτ' ἐστίν· ἀλλ' ἐμοὶλιπὼν ἀνίας καὶ γόους ὅιοίχεται.ΤΕΥΚΡΟΣἸώ μοί μοι.ΧΟΡΟΣΣίγησον· αὐδὴν γὰρ δοκῶ Τεύκρου κλύεινβοῶντος ἄτης τῆςδ' ἐπίσκοπον μέλος.ΤΕΥΚΡΟΣὪ φίλτατ' Αἴας, ὦ ξύναιμον ὄμμ' ἐμοὶ,ἆρ' ἠμπόληκας, ὥςπερ ἡ φάτις κρατεῖ;ΧΟΡΟΣὄλωλεν ἁνὴρ, Τεῦκρε, τοῦτ' ὲπἐστασο.ΤΕΥΚΡΟΣὤ μοι βαρείας ἆρα τῆς ἐμῆς τύχης.ΧΟΡΟΣὩς ὧδ' ἐχόντων —ΤΕΥΚΡΟΣὦ τάλας ἐγὼ, τάλας.ΧΟΡΟΣΠάρα στενάζειν.ΤΕΥΚΡΟΣὦ περισπερχὲς πάθος !ΧΟΡΟΣἌγαν γε, Τεῦκρε.ΤΕΥΚΡΟΣφεῦ τάλας! τί γὰρ τέκνοντὸ τοῦδε, ποῦ μοι γῆς κυρεῖ τῆς Τρῳάδος;ΧΟΡΟΣΜόνος παρὰ σκηναῖσιν.ΤΕΥΚΡΟΣοὐχ ὅσον τάχοςδῆτ' αὐτὸν ἄξεις δεῦρο, μήτις ὡς κενῆςσκύμνον λεαίνης δυςμενῶν ἀναρπάσῃ;ἴθ', ἐγκόνει, ξύγκαμνε· τοῖς θανοῦσί τοιφιλοῦσι πάντες κειμένοις ὲπεγγελἧν.ΧΟΡΟΣΚαὶ μὴν ἔτι ζῶν, Τεῦκρε, τοῦδέ σοι μέλεινὲφιεθ' ‘ἀνὴρ κεῖνος, ὥςπερ οὖν μέλει.ΤΕΥΚΡΟΣὦ τῶν ἁπάντων δὴ θεαμάτων ἐμοὶἄλγιστον, ὧν προςεῖδον ὀφθαλμοῖς ὲγώ·ὁδός θ' ὁδῶν πασῶν ἀνιάσασα δὴμάλιστα τοὐμὸν σπλάγχνον, ἢν δὴ νῦν ἔβην,ὦ φίλτατ' Αἴας, τὸν σὸν ὡς ἐπῃσθόμηνμόρον, διώκων κᾀξιχνοσκοπούμενος.ὀξεῖα γάρ σου βάξις, ὡς θεοῦ τινος,διῆλθ' Ἀχαιοὺς πάντας, ὡς οἴχει θανὼν,‘ἀγὼ κλύων δείλαιος, ὲκποδὼν μὲν ὢν,ὑπεστέναζον, νῦν δ' ὁρῶν, ἀπόλλυμαι.οἴ μοι.ἴθ', ἐκκάλυψον, ὡς ἴδω τὸ πᾶν κακόν.ὦ δυςθέατον ὄμμα καὶ τόλμης πικρὰς,ὅσας ἀνίας μοι κατασπείρας φθίνεις.ποῖ γὰρ μολεῖν μοι δυνατὸν, ἐς ποίους βροτοὺς,τοῖς σοῖς ἀρήξαντ' ὲν πόνοισι μηδαμοῦ;ἦ πού με Τελαμὼν, σὸς πατὴρ ἐμός θ' ἄμα,δἐξαιτ' ἂν εὐπρόςωπος, ἵλεως τ' ἴσως,χωροῦντ' ἄνευ σοῦ; πῶς γὰρ οὔχ; ὅτῳ πάραμηδ' εὐτυχοῦντι μηδὲν ἥδιον γελᾷν.οὗτος τί κρύψει; ποῖον οὐκ ὲρεῖ κακόν;τὸν ἐκ δορὸς γεγῶτα πολεμίου νόθον,τὸν δειλίᾳ προδόντα καὶ κακανδρίᾳσὲ, φίλτατ' Αἴας, ἢ δόλοισιν, ὡς τὰ σὰκράτη θανόντος καὶ δόμους νέμοιμι σοὺς.τοιαῦτ' ἀνὴρ δύςοργος, ὲν γήρᾳ βαρὺς,ἔρει πρὸς οὐδὲν εἰς ἔριν θυμούμενος.τέλος δ' ἀπωστὸς γῆς ἀποῤῥιφθήσομαι,δοῦλος λόγοισιν ἀντ' ἐλευθέρου φανεὶς.τοιαῦτα μὲν κατ' οἶκον· ὲν Τροίᾳ δ' ἐμοὶπολλοὶ μὲν ἐχθροὶ, παῦρα δ' ὠφελήσιμα.καὶ ταῦτα πάντα σοῦ θανόντος εὑρόμην.οἴ μοι, τί δράσω; πῶς σ' ἀποσπάσω πικροῦτοῦδ' αἰόλου κνώδοντος; ὦ τάλας, ὑφ' οὖφονέως ἄρ' ἐξέπνευσας· εἶδες, ὡς χρόνῳἔμελλέ σ' Ἕκτωρ, καὶ θανὼν, ἀποφθίσειν;σκέψασθε, πρὸς θεῶν, τὴν τύχην δυοῖν βροτοῖν.Ἕκτωρ μὲν, ᾧ δὴ τοῦδ' ἐδωρήθη πάρα,ζωστῆρι πρισθεὶς ἱππικῶν ἐξ ἀντύγωνὲγνάπτετ' αἰὲν, ἔς τ' ἀπέψυξεν βίον.οὗτος δ' ἐκείνου τήνδε δωρεὰν ἔχωνπρὸς τοῦδ' ὄλωλε θανασίμῳ πεσήματι.ἆρ' οὐκ Ἐριννὺς τοῦτ' ἐχάλκευσε ξίφος,κἀκεῖνον Ἀιδὴς, δημιουργὸς ἄγριος,ἐγὼ μὲν οὖν καὶ ταῦτα καὶ τὰ πάντ' ἀεὶφάσκοιμ' ἂν ἀνθρώποισι μηχανὴν θεούς·ὅτῳ δὲ μὴ τάδ' ἐστὶν ὲν γνώμῃ φίλα,κεῖνος τὰ κείνου στεργέτω, κἀγὼ τάδε.ΧΟΡΟΣμὴ τεῖνε μακρὰν, ἀλλ' ὅπως κρύψεις τάφῳφράζου τὸν ἄνδρα, χὤ τι μυθήσει τάχα.βλέπω γὰρ ἐχθρὸν φῶτα, καὶ τάχ' ἂν κακοῖςγελῶν ἂ δὴ κακοῦργος ὲξίκοιτ' ἀνήρ.ΤΕΥΚΡΟΣΤίς δ' ἔστιν, ὅντιν' ἄνδρα προςλεύσσεις στρατοῦ;ΧΟΡΟΣΜενέλαος, ᾦ δὴ τόνδε πλοῦν ἐστείλαμεν.ΤΕΥΚΡΟΣΟρῶ· μαθεῖν γὰρ, ἐγγὺς ὢν, οὐ δυςπετής.ΜΕΝΕΛΑΟΣΟὗτος, σὲ φωνῶ· τόνδε τὸν νεκρὸν χεροῖνμὴ ξυγκομίζειν, ἀλλ' ἐᾷν, ὅπως ἔχει.ΤΕΥΚΡΟΣΤινος χάριν τοσόνδ' ἀνάλωσας λόγον;ΜΕΝΕΛΑΟΣΔοκοῦντ' ἐμοὶ, δοκοῦντα δ', ὅς κραίνει στρατου.ΤΕΥΚΡΟΣΟὔκουν ἂν εἴποις, ἥντιν' αἰτίαν προθείς;ΜΕΝΕΛΑΟΣὉθούνεκ' αὐτὸν ἐλπίσαντες οἴκοθενἄξειν Ἀχαιοῖς ξύμμαχόν τε καὶ φίλον,ἐξεύρομεν ζητοῦντες ἐχθίω Φρυγῶν.ὅστις στρατῷ ξύμπαντι βουλεύσας φόνον,νύκτωρ ἐπεστράτευσεν, ὡς ἕλοι δορί.κεἰ μὴ θεῶν τις τήνδε πεῖραν ἔσβεσεν,ἡμεῖς μὲν ἂν τήνδ', ἢν ὁδ' εἴληχεν, τύχην,θανόντες ἂν προὐκείμεθ' αἰσχίστῳ μόρῳ·οὗτος δ' ἂν ἔζη· νῦν ὅ' ἐνήλλαξεν θεὸς,τὴν τοῦδ' ὕβριν πρὸς μῆλα καὶ ποίμνας πεσεῖν.ὧν οὕνεκ' αὐτὸν οὔ τις ἔστ' ἀνὴρ σθένωντοσοῦτον, ὥστε σῶμα τυμβεῦσαι τάφῳ,ἀλλ' ἀμφὶ χλωρὰν ψάμαθον ἐκβεβλημένοςὄρνισι φορβὴ παραλίοις γενήσεται.πρὸς ταῦτα μηδὲν δεινὸν ὲξάρῃς μένος.εἰ γὰρ βλέποντος μὴ 'δυνήθημεν κρατεῖν,πάντως θανόντος γ' ἄρξομεν, κἂν μὴ θέλῃς,χερσὶν παρευθύνοντες, οὐ γὰρ ἔσθ' ὅπουλόγων ἀκοῦσαι ζῶν ποτ' ἠθέλησ' ἐμῶν.καίτοι κακοῦ πρὸς ἀνδρὸς, ἄνδρα δημότηνμηδὲν δικαιοῦν τῶν ἐφεστώτων κλύειν.οὐ γάρ ποτ' οὔτ' ἂν ὲν πόλει νόμοι καλῶςφέροιντ' ἂν ἔνθα μὴ καθεστήκῃ δέος·οὔτ' ἂν στρατός γε σωφρόνως ἄρχοιτ' ἔτι,μηδέν φόβου πρόβλημα μηδ' αἰδοῦς ἔχων.ἀλλ' ἄνδρα χρὴ, κἂν σῶμα γεννήσῃ μέγα,δοκεῖν πεσεῖν ἂν, κἂν ἀπὸ σμικροῦ κακοῦ.δέος γὰρ ᾦ πρόςεστιν αἰσχύνη θ' ὁμοῦ,σωτηρίαν ἔχοντα τόνδ' ἐπίστασο.ὅπου δ' ὑβρίζειν, δρᾷν θ' ἁ βούλεται, πάρα,ταύτην νόμιζε τὴν πόλιν χρόνῳ ποτὲἐξ οὐρίων δραμοῦσαν εἰς βυθὸν πεσεῖν.ἀλλ' ἑστάτω μοι καὶ δέος τι καίριον,καὶ μὴ δοκῶμεν, δρῶντες ἂν ἡδώμεθαοὐκ ἀντιτίσειν αὖθις, ‘ἂν λυπώμεθα.ἕρπει παραλλὰξ ταῦτα· πρόσθεν οὗτος ἦναἴθων ὑβριστής· νὺν δ' ἐγὼ μἐγ αὖ φρονῶ,καὶ σοὶ προφωνῶ τόνδε μὴ θάπτειν, ὅπωςμὴ τόνδε θάπτων αὐτὸς εἰς ταφὰς πέσῃς.ΧΟΡΟΣΜενέλαε, μὴ γνώμας ὑποστήσας σοφὰς,εἶτ' αὐτὸς ὲν θανοῦσιν ὑβριστὴς γένῃ.ΤΕΥΚΡΟΣοὐκ ἄν ποτ', ἄνδρες, ἄνδρα θαυμάσαιμ' ἔτι,ὅς μηδὲν ὢν γοναῖσιν εἶθ' ἁμαρτάνει,ὅθ' οἱ δοκοῦντες εὐγενεῖς πεφυκέναι,τοιαῦθ' ἁμαρτάνουσιν ἐν λόγοις ἔπη.ἄγ' εἴπ' ἀπ' ἀρχῆς αὖθις, ἦ σὺ φῄς ἄγειντὸν ἄνδρ' Ἀχαιοῖς δεῦρο σύμμαχον λαβών;οὐκ αὐτὸς ἐξέπλευσεν, ὡς αὑτοῦ κρατῶν;ποῦ σὺ στρατηγεῖς τοῦδε; ποῦ δὲ σοὶ λεῶνἔξεστ' ἀνάσσειν, ὧν ὅδ' ἡγεῖτ' οἴκοθεν;Σπάρτης ἀνάσσων ἦλθες, οὐχ ἡμῶν κρατῶν.οὐδ' ἔσθ' ὅπου σοὶ τόνδε κοσμῆσαι πλέονἀρχῆς ἔκειτο θεσμὸς, ἢ καὶ τῷδε σέ.ὕπαρχος ἄλλων δεῦρ' ἔπλευσας, οὐχ ὅλωνστρατηγὸς, ὥςτ' Αἴαντος ἡγεῖσθαί ποτε.ἀλλ' ὧνπερ ἄρχεις ἄρχε, καὶ τὰ σἐμν' ἔπηκόλαζ' ἐκείνους· τόνδε δ' εἴτε μὴ σὺ φῄς,εἴθ' ἅτερος στρατηγὸς εἰς ταφὰς ἐγὼθήσω δικαίως, οὐ τὸ σὸν δείσας στόμα.οὐ γάρ τι τῆς σῆς οὕνεκ' ἐστρατεύσατογυναικὸς, ὥςπερ οἱ πόνου πολλοῦ πλέῳ·ἀλλ' οὕνεχ' ὅρκων, οἶσιν ἦν ἐνώμοτος,σοῦ δ' οὐδέν· οὐ γὰρ ἠξίου τοὺς μηδένας.πρὸς ταῦτα πλείοις δεῦρο κήρυκας λαβὼνκαὶ τὸν στρατηγὸν ἧκε· τοῦ δὲ σοῦ ψόφουοὐκ ἂν στραφείην, ἔς τ' ἂν ᾖς, οἷός περ εἶ,ΧΟΡΟΣΟὐδ' αὖ τοιαύτην γλῶσσαν ὲν κακοῖς φιλῶ.τὰ σκληρὰ γάρ τοι, κἂν ὑπέρδικ' ᾖ, δάκνει.ΜΕΝΕΛΑΟΣὁ τοξότης ἔοικεν οὐ σμικρὸν φρονεῖν.ΤΕΥΚΡΟΣΟὐ γὰρ βάναυσον τὴν τέγνην ἐκτησάμην.ΜΕΝΕΛΑΟΣΜέγ' ἄν τι κομπάσειας, ἀσπίδ' εἰ λάβοις.ΤΕΥΚΡΟΣΚἂν ψιλὸς ἀρκέσαιμι σοί γ' ὡπλισμένῳ.ΜΕΝΕΛΑΟΣΗ γλῶσσά σου τὸν θυμὸν ὡς δεινὸν τρέφει.ΤΕΥΚΡΟΣΞὺν τῷ δικαίῳ γὰρ μέγ' ἔξεστιν φρονεῖν.ΜΕΝΕΛΑΟΣΔίκαια γὰρ τόνδ' εὐτυχεῖν, κτείναντά με;ΤΕΥΚΡΟΣΚτείναντα; δεινόν γ' εἶπας, εἰ καὶ ζῆς θανών.ΜΕΝΕΛΑΟΣΘεὸς γὰρ ἐκσώζει με, τῷδε δ' οἴχομαι.ΤΕΥΚΡΟΣμὴ νυν ἀτίμα θεοὺς, θεοῖς σεσωσμένος.ΜΕΝΕΛΑΟΣἑγὼ γὰρ ἂν ψέξαιμι δαιμόνων νόμους;ΤΕΥΚΡΟΣεἰ τοὺς θανόντας οὐκ ἐᾷς θάπτειν παρών.ΜΕΝΕΛΑΟΣΤούς γ' αὐτὸς αὑτοῦ πολεμίους· οὐ γὰρ καλόν.ΤΕΥΚΡΟΣᾖ σοὶ γὰρ Αἴας πολέμιος προὔστη ποτέ;ΜΕΝΕΛΑΟΣΜισοῦντ' ἐμίσει· καὶ σὺ τοῦτ' ἠπίστασο.ΤΕΥΚΡΟΣΚλέπτης γὰρ αὐτοῦ ψηφοποιὸς εὑρέθης. UBSΜΕΝΕΛΑΟΣἐν τοῖς δικασταῖς, κοὐκ ἐμοὶ, τόδ' ἐσφάλη.ΤΕΥΚΡΟΣΠόλλ' ἂν κακῶς λάθρα σὺ κλέψειας κακά.ΜΕΝΕΛΑΟΣΤοῦτ' εἰς ἀνίαν τοὖπος ἔρχεται τινί.ΤΕΥΚΡΟΣΟὐ μᾶλλον, ὡς ἔοικεν, ἢ λυπήσομεν.ΜΕΝΕΛΑΟΣἕv σοι φράσω· τόνδ' ἐστὶν οὐχὶ θαπτέον.ΤΕΥΚΡΟΣΣὺ δ' ἀντακούσει τοῦτον, ὡς τεθάψεται.ΜΕΝΕΛΑΟΣἬδη ποτ' εἶδον ἄνδρ ἐγὼ γλώσσῃ θρασὺν,ναύτας ἐφορμήσαντα χειμῶνος τὸ πλεῖν,ᾦ φθέγμ' ἂν οὐκ ἂν εὗρες, ὴνίκ' ἐκ κακῷχειμῶνος εἴχετ', ἀλλ' ὑφ' εἵματος κρυφεὶς,πατεῖν παρεῖχε τῷ θέλοντι ναυτίλων.οὕτω δὲ καὶ σὲ καὶ τὸ σὸν λάβρον στόμα,σμικροῦ νέφους τάχ' ἄν τις ἐκπνεύοας μέγαςχειμὼν κατασβέσειε τὴν πολλὴν βοήν.ΤΕΥΚΡΟΣἐγὼ δέ γ' ἄνδρ' ὄπωπα μωρίας πλέων,ὅς ὲν κακοῖς ὕβριζε τοῖσι τῶν πέλας.κἆτ' αὐτὸν εἰσιδών τις ἐμφερὴς ἐμοὶ,ὀργήν θ' ὁμοῖος, εἶπε τοιοῦτον λόγον·Ἄνθρωπε, μὴ δρᾶ τοὺς τεθνηκότας κακῶς·εἰ γὰρ ποιήσεις, ἴσθι πημανούμενος.τοιαῦτ' ἄνολβον ἄνδρ' ἐνουθέτει παρών.ὁρῶ δέ τοί νιν, κἄστιν, ὡς ἐμοὶ δοκεῖ,οὐδείς ποτ' ἄλλος ἢ σύ· μῶν ᾐνιξάμην;ΜΕΝΕΛΑΟΣἌπειμι· καὶ γὰρ αἰσχρὸν, εἰ πύθοιτό τις,λόγοις κολάζειν, ᾧ βιάζεσθαι πάρα.ΤΕΥΚΡΟΣἌφερπέ νυν · κἀμοὶ γὰρ αἴσχιστον κλύεινἀνδρὸς ματαίου, φλαῦρ' ἔπη μυθουμένου.ΧΟΡΟΣἔσται μεγάλης ἔριδός τις ἀγών.ἀλλ', ὡς δύνασαι, Τεῦκρε, ταχύναςσπεῦσον κοίλην κάπετόν τιν' ἰδεῖντῷδ', ἔνθα βροτοῖς τὸν ἀείμνηστοντάφον εὐρώεντα καθέξει.ΤΕΥΚΡΟΣΚαὶ μὴν ἐς αὐτὸν καιρὸν οἵδε πλησίονπάρεισιν ἀνδρὸς τοῦδε παῖς τε καὶ γυνὴ,τάφον περιστελοῦντε δυστήνου νεκροῦ,ὦ παῖ, πρόςελθε δεῦρο καὶ σταθεὶς Πέλαςἱκέτης ἔφαψαι πατρὸς ὅς σ' ἐγείνατο.θάκει δὲ προςτρόπαιος ὲν χεροῖν ἔχωνκόμας ἐμὰς καὶ τἧςὅε καὶ σαυτοῦ τρίτου,ἱκτήριον θησαυρόν· εἰ δέ τις στρατοῦβίᾳ σ' ἀποσπάσειε τοῦδε τοῦ νεκροῦ.κακὸς κακῶς ἄθαπτος ἐκπέσοι χθονὸςγένους ἅπαντος ῥίζαν ἐξημημένος,αὕτως ὅπωςπερ τόνδ' ἐγὼ τέμνω πλόκον.ἔχ' αὐτὸν, ὦ παῖ, καὶ φίλασσε, μηδέ σεκινησάτω τις, ἀλλὰ προςπεσὼν ἔχου.ὑμεῖς τε μὴ γυναῖκες ἀντ' ἀνδρῶν πέλαςπαρἐστατ', ἀλλ' ἀρήγετ', ἔς τ' ἐγὼ μόλωτάφου μεληθεὶς τῷδε, κἂν μηδεὶς ἐᾷ.ΧΟΡΟΣΤις ἄρα νέατος; ἐς πότε λήξειπολυπλάγκτων ἐτέων ἀριθμὸς,τὰν ἄπαυστον αἰὲν ἐμοὶδορυσσόντων μόχθωνἄταν ἐπάγωνἀνὰ τὰν εὐρώδη Τροίαν.δύστανον ὄνειδοςὄφελε πρότερον αἰθέρα δῦναιμέγαν ἢ τὸν πολύκοινον Ἅιδανκεῖνος ἀνὴρ, ὃς στυγερῶνἔδειξ' ὅπλων Ἕλλα-σιν κοινὸν Ἄρη.ὦ πόνοι πρόγονοι πόνων.κεῖνος γὰρ ἔπερσεν ἀνθρώπους.ἐκεῖνος οὐ στεφάνων,οὔτε βαθειᾶν κυλίκωννεῖμεν ἐμοὶ τέρψιν ὁμιλεῖν,οὔτε γλυκὺν αὐλῶν ὄτοβον,δύςμορος, οὔτ' ἐννυχίαντέρψιν ἰαύειν· ἐρώτων δ'ἐρώτων ἀπέπαυσεν, ὤ μοι!κεῖμαι δ' ἀμέριμνος οὕτως,ἀεὶ πυκιναῖς δρόσοιςτεγγόμενος κόμας,λυγρᾶς μνήματα Τροίας.Καὶ πρὶν μὲν ἐννυχίουδείματος ἦν μοι προβολὰκαὶ βελέων θούριος Αἴας·νῦν δ' οὗτος ἀνεῖται στυγερῷδαίμονι· τίς μοι, τίς ἔτ' οὖντέρψις ὲπέσται,- γενοίμαν,ἵν' ὑλᾶεν ἔπεστι πόντουπρόβλημ' ἁλίκλυστον, ἄκρανὑπὸ πλάκα Σουνίου,τὰς ἱερὰς ὅπωςπροςείποιμ' ἂν Ἀθανᾶς.ΤΕΥΚΡΟΣ. ΑΓΑΜΕΜΝΩΝ. ΧΟΡΟΣ. ΟΔΥΣΣΕΥΣ.ΤΕΥΚΡΟΣΚαὶ μὴν ἰδὼν ἔσπευσα τὸν στρατηλάτηνἈγαμέμνον' ἡμῖν δεῦρο τόνδ' ὁρμώμενον·δῆλος δὲ μοὐστὶ σκαιὸν ἐκλύσων στόμα.ΑΓΑΜΕΜΝΩΝΣὲ δὴ τὰ δεινὰ ῥήματ' ἀγγέλλουσι μοιτλῆναι καθ' ἡμῶν ὧδ' ἀνοιμωκτεὶ χανεῖν;σέ τοι, τὸν ἐκ τῆς αἰχμαλωτίδος λέγω.ἦ που τραφεὶς ἂν μητρὸς εὐγενοῦς ἄποὑψήλ' ἐκόμπεις, κἀπ' ἄκρων ὡδοιπόρεις,ὅτ' οὐδὲν ὢν τοῦ μηδὲν ἀντέστης ὕπερ.κοὔτε στρατηγοὺς οὔτε ναυάρχους μολεῖνἡμᾶς Ἀχαιῶν οὔτε σοῦ διωμόσω,ἀλλ' αὐτὸς ἄρχων, ὡς σὺ φῂς, Αἴας ἔπλει.ταῦτ' οὐκ ἀκούειν μεγάλα πρὸς δούλων κακά;ποίου κέκραγας ἀνδρὸς ὧδ' ὑπέρφρονα;ποῦ βάντος ἢ ποῦ στάντος, οὗπερ οὐκ ἐγώ;οὐκ ἆρ' Ἀχαιοῖς ἄνδρες εἰσὶ, πλὴν ὅδε;πικροὺς ἔοιγμεν τῶν Ἀχιλλείων ὅπλωνἀγῶνας Ἀργείοισι κηρύξαι τότε,εἰ πανταχοῦ φανούμεθ' ἐκ Τεύκρου κακοὶ,κοὐκ ἀρκέσει ποθ' ὑμὶν, οὐδ' ἡσσημένοις,εἴκειν ἅ τοῖς πολλοῖσιν ἤρεσκεν κριταῖς.ἀλλ' αἰὲν ἡμᾶς ἢ κακοῖς βαλεῖτέ που,ἢ σὺν δόλῳ κεντήσεθ' οἱ λελειμμένοι.ἐκ τῶνδε μέντοι τῶν τρόπων οὐκ ἄν ποτεκατάστασις γένοιτ' ἂν οὐδενὸς νόμου,εἰ τοὺς δίκη νικῶντας ὲξωθήσομενκαὶ τοὺς ὄπισθεν εἰς τὸ πρόσθεν ἄξομεν.ἀλλ' εἰρκτέον τάδ' ἐστίν· οὐ γὰρ οἱ πλατεῖς,οὐδ' εὐρύνωτοι φῶτες ἀσφαλέστατοι,ἀλλ' οἱ φρονοῦντες εὖ κρατοῦσι πανταχοῦ.μέγας δὲ πλευρὰ βοῦς ὑπὸ σμικρᾶς ὅμωςμάστιγος ὀρθὸς εἰς ὁδὸν πορεύεται.καὶ σοὶ προςέρπον τοῦτ' ὲγὼ τὸ φάρμακονὁρῶ τάχ , εἰ μὴ νοῦν κατακτήσει τινά.ὃς ἀνδρὸς οὐκέτ' ὄντος, ἀλλ' ἤδη σκιᾶς,θαρσῶν ὑβρίζεις κἀξελευὅεροστομεῖς.οὐ ὅωφρονήσεις; οὐ μαὅὼν ὃς εἶ φύσιν,ἄλλον τιν' ἄξεις ἄνδρα δεὖρ' ἐλεύθερον,ὅστις πρὸς ἡμᾶς ἀντὶ σοῦ λέξει τὰ σά;σοῦ γὰρ λέγοντος οὐκέτ' ἂν μάθοιμ' ἐγώ·τὴν βάρβαρον γὰρ γλῶσσαν οὐκ ἐπαίω.ΧΟΡΟΣεἴθ' ὑμὶν ἀμφοῖν νοῦς γένοιτο σωφρονεῖν!τούτου γὰρ οὐδὲν σφῷν ἔχω λῷον φράσαι.ΤΕΥΚΡΟΣφεῦ! τοῦ θανόντος ὡς ταχεῖά τις βροτοῖςχάρις διαρρεῖ καὶ προδοῦσ' ἁλίσκεται,εἰ σοῦ γ' ὅδ' ἁνὴρ οὐδ' ἐπὶ σμικρῶν λόγων,Αἴας, ἔτ' ἴσχει μνῆστιν, οὗ σὺ πολλάκιςτὴν σὴν προτείνων προὔκαμες ψυχὴν δορί.ἀλλ' οἴχεται δὴ πάντα ταὖτ' ἐῤῥιμμἐνα.ὦ πολλὰ λέξας ἄρτι κἀνόνητ' ἔπη,οὐ μνημονεύεις οὐκέτ' οὐδὲν, ἡνίκαἑρκέων ποθ' ὑμᾶς οὗτος ὲγκεγλεισμένους,ἤδη τὸ μηδὲν ὄντας ἐν τροπῇ δορὸς,ἐῤῥύσατ' ἐλθὼν μοῦνος· ἀμφὶ μὲν νεῶνἄκροισιν ἤδη ναυτικοῖς ἑδωλίοιςπυρὸς φλέγοντος, εἰς δὲ ναυτικὰ σκάφηπηδῶντος ἄρδην Ἕκτορος τάφρων ὕπερ;τίς ταῦτ' ἀπεῖρξεν; οὐχ ὅδ' ἢν ὁ δρῶν τάδε,ὃν οὐδαμοῦ φὴς οὐδὲ συμβῆναι ποδί;ἆρ' ὑμὶν οὗτος ταῦτ' ἔδρασεν ἔνδικα;χὤτ' αὖθις αὐτός Ἕκτορος μόνος μόνου,λαχών τε κἀκέλευστος, ἦλθ' ἐναντίος,οὐ δραπέτην τὸν κλῆρον ἐς μέσον καθεὶςὑγράς ἀρούρας βῶλον, ἀλλ' ὅς εὐλόφουκυνῆς ἔμελλε πρῶτος ἅλμα κουφιεῖν;ὅδ' ἦν ὁ πράσσων ταῦτα, σὺν δ' ἐγὼ παρὼνὁ δοῦλος, οὑκ τῆς βαρβάρου μητρὸς γεγώς.δύστηνε, ποῖ βλέπων ποτ' αὐτὰ καὶ θροεῖς;οὐκ οἶσθα, σοῦ πατρὸς μὲν ὅς προὔφυ πατὴρ,ἀρχαῖον ὄντα Πέλοπα βάρβαρον Φρύγα;Ἀτρέα δ', ὅς αὖ σ' ἔσπειρε, δυςσεβἐστατον,προθἐντ' ἀδελφῷ δεῖπνον οἰκείων τέκνων;αὐτὸς δὲ μητρὸς ἐξέφυς Κρήσσης, ἐφ' ᾗλαβὼν ἐπακτὸν ἄνδρ' ὁ φιτύσας πατὴρἐφῆκεν ἐλλοῖς ἰχθύσιν διαφθοράν.τοιοῦτος ὢν τοιῷδ' ὀνειδίζεις σποράν;ὅς ἐκ πατρὸς μέν εἰμι Τελαμῶνος γεγὼς,ὅστις στρατοῦ τὰ πρὥτ' ἀριστεύσας ἐμὴνἴσχει ξύνευνον μητέρ', ἣ φύσει μὲν ἦνβασίλεια, Λαομέδοντος; ἔκκριτον δέ νινδώρημ' ἐκείνῳ 'δῶκεν Ἀλκμήνης γόνος.ἆρ' ὧδ' ἄριστος ἐξ ἀριστέοιν δυοῖνβλαστὼν ἂν αἰσχύνοιμι τοὺς πρὸς αἵματος;οὓς νῦν σὺ τοιοῖςδ' ὲν πόνοισι κειμένουςὠθεῖς ἀθάπτους, οὐδ' ἐπαισχύνει λέγων;εὖ νῦν τόδ' ἴσθι, τοῦτον εἰ βαλεῖτέ που,βαλεῖτε χἠμᾶς, τρεῖς ὁμοῦ ξυγκειμἐνους.ἐπεὶ καλόν μοι τοῦδ' ὑπερπονουμένῳθανεῖν προδήλως μᾶλλον ἢ τῆς σῆς ὑπὲργυναικὸς, ἢ τοῦ σοῦ θ' ὁμαίμονος λέγω,πρὸς ταῦθ', ὅρα μὴ τοὐμὸν, ἀλλὰ καὶ τὸ σόν.ὡς εἴ με πημανεῖς τι, βουλήσει ποτὲκαὶ δειλὸς εἶναι μᾶλλον, ἡ 'ν ἐμοὶ θρασύς.ΧΟΡΟΣἌναξ Ὀδυσσεῦ, καιρὸν ἴσθ' ἐληλυθὼς,εἰ μὴ ξυνάψων, ἀλλὰ συλλύσων πάρει.ΟΔΥΣΣΕΥΣΤί δ' ἔστιν, ἄνδρες; τηλόθεν γὰρ ᾐσθόμηνβοὴν Ἀτρειδῶν τῷδ' ἐπ' ἀλκίμῳ νεκρῷ.ΑΓΑΜΕΜΝΩΝΟὐ γὰρ κλύοντές ἐσμεν αἰσχίστους λόγους,ἄναξ Ὀδυσσεῦ, τοῦδ' ὑπ' ἀνδρὸς ἀρτίως;ΟΔΥΣΣΕΥΣΠοίους; ἐγὼ γὰρ ἀνδρὶ συγγνώμην ἔχωκλύοντι φλαῦρα, συμβαλεῖν ἔπη κακά.ΑΓΑΜΕΜΝΩΝἤκουσεν αἰσχρὰ, δρῶν γὰρ ἦν τοιαῦτά με.ΟΔΥΣΣΕΥΣΤί γάρ σ' ἔδρασεν, ὥστε καὶ βλάβην ἔχειν;ΑΓΑΜΕΜΝΩΝΟὔ φησ' ἐάσειν τόνδε τὸν νεκρὸν ταφῆςἄμοιρον, ἀλλὰ πρὸς βίαν θάψειν ἐμοῦ.ΟΔΥΣΣΕΥΣἐξεστιν οὖν εἰπόντι τἀληθῆ φίλῳ,σοὶ μηδὲν ἧσσον ἢ πάρος ξυνηρετεῖν;ΑΓΑΜΕΜΝΩΝεἴπ'· ἦ γὰρ εἴην οὐκ ἂν εὖ φρονῶν, ἐπεὶφίλον σ' ἐγὼ μέγιστον Ἀργείων νέμω.ΟΔΥΣΣΕΥΣἌκουέ νυν· τὸν ἄνδρα τόνδε, πρὸς θεῶν,μὴ τλῇς ἄθαπτον ὧδ' ἀναλγήτως βαλεῖν·μηδ' ἡ βία σε μηδαμῶς νικησάτωτοσόνδε μισεῖν, ὥστε τὴν δίκην πατεῖν.κἀμοὶ γὰρ ἦν ποθ' οὗτος ἔχθιστος στρατοῦ,ἐξ οὗ 'κράτησα τῶν Ἀχιλλείων ὅπλων.ἀλλ' αὐτὸν ἔμπας ὄντ' ἐγὼ τοιόνδ' ἐμοὶ,οὔκουν ἀτιμάσαιμ' ἂν, ὥστε μὴ λέγεινἕν' ἄνδρ' ἰδεῖν ἄριστον Ἀργείων, ὅσοιΤροίαν ἀφικόμεσθα, πλὴν Ἀχιλλέως.ὥστ' οὐκ ἂν ὲνδίκως γ' ἀτιμάζοιτό σοι.οὐ γάρ τι τοῦτον, ἀλλὰ τοὺς θεῶν νόμουςφθείροις ἄν· ἄνδρα δ' οὐ δίκαιον, εἰ θάνοι,βλάπτειν τὸν ἐσθλὸν, οὐδ' ἐὰν μισῶν κυρῇς.ΑΓΑΜΕΜΝΩΝΣὺ ταῦτ', Ὀδυσσεῦ, τοῦδ' ὑπερμαχεῖς ἐμοί;ΟΔΥΣΣΕΥΣἔγωγ'· ἐμίσουν δ', ὴνίκ' ἦν μισεῖν καλόν.ΑΓΑΜΕΜΝΩΝΟὐ γὰρ θανόντι καὶ προςεμβἡναί σε χρή;ΟΔΥΣΣΕΥΣμὴ χαῖρ', Ἀτρείδη, κέρδεσιν τοῖς μὴ καλοῖς.ΑΓΑΜΕΜΝΩΝΤόν τοι τύραννον εὐσεβεῖν οὐ ῥᾴδιον.ΟΔΥΣΣΕΥΣἈλλ' εὖ λέγουσι τοῖς φίλοις τιμὰς νέμειν.ΑΓΑΜΕΜΝΩΝΚλύειν τὸν ἐσθλὸν ἄνδρα χρὴ τῶν ὲν τέλει.ΟΔΥΣΣΕΥΣΠαῦσαι· κρατεῖς τοι τῶν φίλων νικώμενος.ΑΓΑΜΕΜΝΩΝΜέμνησ' ὁποίῳ φωτὶ τὴν χάριν δίδως.ΟΔΥΣΣΕΥΣὉδ' ἐχθρὸς ‘ἀνὴρ, ἀλλὰ γενναῖος ποτ' ἦν.ΑΓΑΜΕΜΝΩΝτί ποτε ποιήσεις; ἐχθρὸν ὧδ' αἰδῇ νέκυν;ΟΔΥΣΣΕΥΣΝίκᾳ γὰρ ἡ 'ρετή με τῆς ἔχθρας πολύ.ΑΓΑΜΕΜΝΩΝΤοιοίδε μέντοι φῶτες ἔμπληκτοι βροτοῖς,ΟΔΥΣΣΕΥΣἦ κάρτα πολλοὶ νῦν φίλοι καὖθις πικροί.ΑΓΑΜΕΜΝΩΝΤοιούςδ' ἐπαινεῖς δῆτα σὺ κτάσθαι φίλους;ΟΔΥΣΣΕΥΣΣκληρὰν ἐπαινεῖν οὐ φιλῶ ψυχὴν ἐγώ.ΑΓΑΜΕΜΝΩΝἩμᾶς σὺ δειλοὺς τῇδε θἠμέρᾳ φανεῖς.ΟΔΥΣΣΕΥΣἌνδρας μὲν οὖν Ἕλλησι πᾶσιν ἐνδίκους.ΑΓΑΜΕΜΝΩΝἌνωγας οὖν με τὸν νεκρὸν θάπτειν ἐᾷν.ΟΔΥΣΣΕΥΣἔγωγε· καὶ γὰρ αὐτὸς ὲνθάδ' ἵζομαι.ΑΓΑΜΕΜΝΩΝἦ πάνθ' ὁμοῖα πᾶς ἀνὴρ αὑτῷ πονεῖ.ΟΔΥΣΣΕΥΣΤῷ γάρ με μᾶλλον εἰκὸς ἢ 'μαυτῷ πονεῖν;ΑΓΑΜΕΜΝΩΝΣὸν ἆρα τοὖργον, οὐκ ἐμὸν κεκλήσεται.ΟΔΥΣΣΕΥΣὩς ἂν ποιήσῃς, πανταχῆ χρηστός γ' ἔσει.ΑΓΑΜΕΜΝΩΝἈλλ' εὖ γε μέντοι τοῦτ' ἐπίστασ', ὡς ἐγὼσοὶ μὲν νἐμοιμ' ἂν τἧςδε καὶ μείζω χάριν.οὗτος δὲ κἀκεῖ κἀνθάδ' ὢν ἔμοιγ' ὁμῶςἔχθιστος ἔσται· σοὶ δὲ δρᾷν ἔξεσθ' ἃ χρή.ΧΟΡΟΣὅστις σ', Ὀδυσσεῦ, μὴ λέγει γνώμῃ σοφὸνφῦναι, τοιοῦτον ὄντα, μῶρός ἐστ' ἀνήρ.ΟΔΥΣΣΕΥΣΚαὶ νῦν γε Τεύκρῳ τἀπὸ τοῦδ' ἀγγέλλομαι,ὅσον τότ' ἐχθρὸς ἦν, τοσόνδ' εἶναι φίλος.καὶ τὸν θανόντα τόνδε συνθάπτειν θέλω,καὶ ξυμπονεῖν καὶ μηδὲν ἐλλείπειν, ὅσονχρὴ τοῖς ἀρίστοις ἀνδράσιν πονεῖν βροτούς.ΤΕΥΚΡΟΣἌριστ' Ὀδυσσεῦ, πάντ' ἔχω σ' ἐπαινέσαιλόγοισι· καί μ' ἔψευσας ἐλπίδος πολύ.τούτῳ γὰρ ὢν ἔχθιστος Ἀργείων ἀνὴρ,μόνος παρέστης χερσὶν, οὐδ' ἔτλης παρὼνθανόντι τῷδε ζῶν ἐφυβρίσαι μέγα,ὡς ὁ στρατηγὸς οὑπιβρόντητος μολὼν,αὐτός τε χὠ ξύναιμος, ἠθελησάτηνλωβητὸν αὐτὸν ὲκβαλεῖν, ταφῆς ἄτερ.τοιγὰρ σφ' Ὀλύμπου τοῦδ' ὁ πρεςβεύων πατὴρ,μνήμων τ' Ἐριννὺς καὶ τελεςφόρος Δίκηκακοὺς κακῶς φθείρειαν, ὥςπερ ἤθελοντὸν ἄνδρα λώβαις ἐκβαλεῖν ἀναξίως.σὲ δ', ὦ γεραιοῦ σπέρμα Λαέρτου πατρὸς,τάφου μὲν ὀκνῶ τοῦδ' ὲπιψαυfειν ἐᾷν,μὴ τῷ θανόντι τοῦτο δυςχερὲς ποιῶ.τὰ δ' ἄλλα καὶ ξύμπρασσε, κεἴ τινα στρατοῦθέλεις κομίζειν, οὐδὲν ἄλγος ἕξομεν.ἐγὼ δὲ τἄλλα πάντα πορσυνῶ · σὺ δὲἀνὴρ καθ' ἡμᾶς ἐσθλὸς ὢν ἐπίστασο.ΟΔΥΣΣΕΥΣἈλλ' ἤθελον μέν' εἰ δὲ μή 'στί σοι φίλονπράσσειν τάδ' ἡμᾶς, εἰμ' ἐπαινἐσας τὸ σόν.ΤΕΥΚΡΟΣἍλις · ἤδη γὰρ πολὺς ἐκτέταταιχρόνος· ἀλλ' οἱ μὲν κοίλην κάπετονχερσὶ ταχύνετε, τοὶ δ' ὑψίβατοντρίποδ' ἀμφίπυρον λουτρῶν ὁσέωνθέσθ' ἐπίκαιρον· μία δ' ἐκ κλισίαςἀνδρῶν ἴλη τὸν ὑπασπίδιονκόσμον φερέτω.Παῖ, σὺ δὲ πατρός γ', ὅσον ἰσχύεις,φιλότητι θιγὼν πλευρὰς σὺν ἐμοὶτάςδ' ἐπικούφιζ'· ἔτι γὰρ θερμαὶσύριγγες ἄνω φυσῶσι μέλανμένος· ἀλλ' ἄγε πᾶς φίλος ὅστις ἀνὴρφησὶ παρεῖναι, σούσθω, βάτω,τῷδ' ἀνδρὶ πονῶν τῷ πάντ' ἀγαθῷκοὐδενί πώ ποτε λῴονι θνητῶνΑἴαντος, ὅτ' ἦν, τότε φωνῶ.ΧΟΡΟΣἦ πολλὰ βροτοῖς ἔστιν ἰδοῦσιν γνῶναι·πρὶν ἰδεῖν δ', οὐδεὶς μάντιςτῶν μελλόντων ὅ τι πράξει.