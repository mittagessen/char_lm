ΕΚ ΤΩΝ ΔΩΡΟΘΕΟΥ.Ἡφαιστίωνος τοῦ Θηβαίου ἐκ τοῦ πρώτο περὶ τῶνκαταρχῶν: ἐκ τῶν Δωροθέου.Κριός.Ἀρχαίη Βαβυλὼν Τυρίου Βήλοιο πόλισμα,ὕστατα δʼ Ἀρραβίης, γείτων χθονὸς Αἰγύπτοιο.Ταῦρος.Θηρὶ δʼ ὑπέστρωται κλίμα Μηδικὸν Ἀρραβίη τε,ἠδὲ καὶ εὐβώλοιο καλὸν πέδον Αἰγύπτοιο.Δίδυμοι.Ἔστι δὲ φωνῆεν κλίμα Καππαδοκῶν ὑπὸ τῷδε,ἠδέ τε Περαιβῶν καὶ Φοινίκων θεοτεύκτων.Καρκίνος.Τῷ δʼ ὕπο Θρηίκων τε καὶ Αἰθιόπων κλίμα κεῖται.Λέων.Τῷ δʼ ὑπόκει θ᾿ Ἑλλὰς Φρυγίη δʼἅμα καὶ στόμα Πόντου.Παρθένος.δʼ ὕπο πᾶσα Ῥόδος καὶ Κυκλάδες ἄμμιγα νῆσοι,καὶ δρυὸς ὠγυγίης ἄκῤ Ἀρκάδες ἄνδρες ἔδοντες,καὶ βαθυδινήταο μέγας ῥόος Ὠκεανοῖο,καὶ κλίμʼ Ἀχαιικὸν ἔσκε Λακωνίδος ἠδὲ Λακώνων.Ζυγός.κλίμα Κυρήνης ὑπὸ χηλαῖς,Ἰταλίη χώρη τε πέλει πλάστιγγας ὑπʼ αὐτάς.Σκορπίος.ὑπὸ δʼ αὐτῷ ἔπλετο πᾶσαΚαρχηδὼν Τυρίης Διδοῦς ὕπο δωμηθεῖσα,Ἄμμωνος Λιβύη, σύν τʼ οἴδματι Σικελίη χθών.Τοξότης.Ἔστρωται δʼ ὑπὸ τῷδε βαθυπλούτων κλίμα Γάλεων,καὶ Κρήτη Κρονίδαο Διὸς τροφός, ᾗχί τε μύστηςἁρπαγίμης ὑμέναιος ἔφυ κρατερῆς Εὐρώπῃς·τῷ δʼ ὕπο Κιμμερίη τέταται χθὼν ἡ πανέρημος.Ἐκ τῶν τοῦ αὐτοῦ Δωροθέου περὶ ὁρίων.Κριός.Ἓ δʼ ὁρίων ἐπέχει μοίρας Φαέθων ἐνὶ τούτῳτὰς πρώτας, μετέπειτα δʼ ἴσας λάχεν ἡ Κυθέρεια,ὀκτὼ δὲ Στίλβων τρίτατος, Πυρόεις δέ τε πέντε·τὰς δʼ ὑπολειπομένας ἔλαχεν Φαίνων ἴσα Θούρῳ.Ταῦρος.Ὀκτὼ δʼ ἔλλαχε τὰς πρώτας μοίρας Κυθέρειαἐν τούτῳ· Στίλβων δὲ μετʼ αὐτὴν ἔλλαχε μοίραςδὶς τρεῖς, καὶ Φαέθων ἔλαχʼ ὀπτώ, πέντε δὲ Φαίνων·τὰς δʼ ὑπολειπομένας ἔλαχεν Πυρόεις μετὰ τούσδε.Δίδυμοι.Στίλβων ἐν τούτῳ προτέρας ἓξ ἔλλαχε μοίρας,τὰς δʼ ἴσας Φαέθων, τριτάτη Παφίη λάχε πέντε,ἑπτὰ δὲ θοῦρος Ἄρης, ἓξ δʼ αὖ Φαίνων μετέπειτα.Καρκίνος.Ἑπτὰ δὲ τὰς προτέρας ὁρίων μοίρας λάχε Θοῦροςἐν τούτῳ, μετέπειτα καὶ ἓξ λάχεν ἡ Κυθέρεια,τὰς δʼ ἴσας Ἑρμῆς, φαέθων Ζεὺς ἑπτὰ μετʼ αὐτόν,δὶς δὲ δύω πυμάτας ἔλαχε Κρόνος ἀγκυλομήτης.Δέων.Ἓξ δʼ ἐπέχει Φαέθων προτέρας μοίρας ἐνὶ τούτῳ,πέντε δʼ ἔχει Παφίη· Φαίνων δʼ ἔχει ἑπτὰ μετ᾿ αὐτήν,ἓξ δʼ ἔχει Ἑρμείας, πυμάτας δʼ ἓξ ἔλλαχεν Ἄρης.Παρθένος.Ἑπτὰ δὲ τὰς προτέρας ἔλαχε Στίλβων πάλι ταύτης,καὶ δέκα Κύπρις ἔχει μοίρας, Φαέθων δὲ μετʼ αὐτὴντέσσαρας, ἑπτὰ δʼ Ἄρης· πυμάτας δύο δʼ ἔλλαχεΦαίνων.Ζυγός.Ἕξ δʼ ὁρίων μοίρας ἔλαχεν Φαίνων ἐνὶ τούτῳ,ὀκτὼ δὲ στίλβων ἀστὴρ μέγας Ἑρμάωνος,ἑπτὰ δὲ Ζεὺς φαέθων, Παφίη δʼ ἴσας λάχεν ἑπτά·τὰς δʼ ὑπολειπομένας δισσὰς λάχεν Ἄρεος ἀστήρ.Σκορπίος.Ἑπτὰ δέ τοι μοίρας ὁρίων Πυρόεις λάχε τούτου,τέσσαρας αὖ Παφίη, ὀκτὼ Στίλβων, μετέπειταπέντε Ζεὺς φαέθων, πυμάτας δʼ ἓξ ἔλλαχε Φαίνων.Τοξότης.Δώδεκα δὲ προτέρας Φαέθων μοίρας λάχε τούτου,πέντε δέ τοι Παφίη· τρίτατος στίλβων μετὰ τούσδετέσσαρας Ἑρμείας ἔλαχεν, Φαίνων δέ τε πέντε·τὰς δʼ ὑπολειπομένας Ἄρης λάχε δὶς δύο μοίρας.Αἰγόκερως.Ἑπτὰ δὲ τὰς πρώτας ἔλαχε Στίλβων πάλι μοίρας,ἑπτὰ δέ τοι Φαέθων, δὶς τέσσαρας ἡ Κυθέρεια,Φαίνων δὶς δύʼ ἔχει, πυμάτας δʼ Ἄρης ἴσα τούτῳ.Ὑδροχόος.Ἑπτὰ δὲ τὰς προτέρας Ἑρμῆς λάχεν· εἶτα μετʼ αὐτὸνἓξ μοίρας Κύπρις· Φαέθων μετέπειτα λάχʼ ἑπτά,πέντε δὲ θοῦρος Ἄρης, πυμάτας δὲ Κρόνος λάχε πέντε.Ἰχθύες.Δώδεκα δὲ προτέρας μοίρας λάχε Κύπρις ἁπάσας,δὶς δὲ δύω Φαέθων, Στίλβων τρεῖς, ἐννέα Θοῦρος·τὰς δʼ ὑπολειπομένας δισσὰς Φαίνων λάχε μοίρας.Δωροθέου περὶ τριγώνων.Κριὸς χαιτήεις τε Λέων τόξοιό τε Ῥυτὴρἤματος Ἠελίοιο, Διὸς δέ τε νυκτὸς ἔασινἀλλάγδην· αἰνὸς δὲ Κρόνος τριτάτην λάχεν αἶσανΤαύρου· Παρθενικῆς δὲ καὶ Αἰγόκερω κρατέουσινἤματος Ἀφρογενής, νυκτὸς δέ τε δῖα Σελήνη,καὶ τρίτατος μετὰ τοῖσι θεὸς πολέμοισιν ἀνάσσων·ἐν δέ νυ Παρθενικῇ Μαίης προσλάμβανε κοῦρον.ἐν Διδύμοις Ζυγῷ τε καὶ Ὑδροχόῳ κρυόεντιἠμάτιος Φαίνων, ἀτὰρ ἔννυχος Ἀργειφόντης·τούτων δʼ ὑστατίην Κρονίδης μοιρήσατο τάξιν.Καρκίνον αὖτε λάχεν καὶ Σκορπίον ἠδέ τε λοίσθουςἸχθύας ἠματίη Κύπρις. Πυρόεις δέ τε νυκτός,καὶ μετὰ τοὺς ἑλικῶπις ἔχει βασίλισσα Σελήνη.Τοῦ αὐτοῦ ἐν οἷς χαίρουσι τόποις οἱ ἀστέρες.Αἱρετοὶ ἐκ τούτων μᾶλλον Κρόνος εἰν Ὑδροχῆι,Ζεὺς δʼ ἐνὶ Τοξευτῇ, καὶ Σκορπίῳ ἥδεται Ἄρης·Κύπρις δʼ ἐν Ταύρῳ γάνυται νόον, ἐν δέ νυ ΚούρῃἙρμείας· εἷς δʼ ἔστι δόμος φωστῆρος ἑκάστου.Τοῦ αὐτοῦ περὶ ὑψωμάτων.Ἡέλιος Κριοῖο κατʼ ἐννέα καὶ δέκα μοίραςὑψοῦται, Μὴνη δὲ περὶ τριτάτην Ταύροιο,εἰκοστῇ δὲ μιῇ Ζυγοῦ Κρόνος· Αἰγίοχος δὲΚαρκίνου ἐν δεκαπέντε, καθʼ ἑβδομάδας δὲ τετάρταςἌρης Αἰγόκερω, περὶ δʼ ἐννέα τρισσάκι ΚύπριςἸχθύσι, Παρθενικῆς δὲ τρίτην κατὰ πεντάδα Ἑρμῆς·αἱ δὲ ταπεινώσεις ὑψώμασιν ἐν διαμέτρῳ.