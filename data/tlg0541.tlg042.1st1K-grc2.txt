ἀγαθὰ προθύμως καὶ λάλει καὶ μάνθανε (Mon 565 M/94 J).βούλου τὸ πρῶτον εὐσεβεῖν πρὸς τὸν θεόν (Mon 567 M/133 J).βουλὴ πονηρὰ χρηστὸν οὐκ ἔχει τέλος (Mon 568 M/134 J).γονεῖς δὲ τίμα καὶ γέροντας αἰσχύνου (Mon 162 Var. J).γυναικὶ κόσμος ὁ τρόπος, οὐ τὰ χρυσία (Mon 92 M/148 J).διὰ πενίαν μηδενὸς καταφρόνει (Mon 209 J).δειναὶ γὰρ αἱ γυναῖκες εὑρίσκειν τέχνας (Mon 130 M/194 J).ἄκουε πάντων, ἐκλέγου δ᾿ ἃ συμφέρει (Mon 566 M/95 J).γλώσσης μάλιστα πανταχοῦ πειρῶ κρατεῖν (Mon 80 M/136 J).γέλως τὰ σεμνὰ τοῦ βίου τοῖς σώφροσιν (Mon 569 M/172 J).δίκαιος ἴσθι καὶ φίλοισι καὶ ξένοις (Mon 570 M/208 J).εἰ θνητὸς εἶ, βέλτιστε, θνητὰ καὶ φρόνει (Mon 173 M/246 J).ἐν ἀργύρῳ μάλιστα κρίνεται τρόπος (Mon 267 J).ζῶμεν ἀλογίστως προσδοκῶντες μὴ θανεῖν (Mon 200 M/284 J).ἦθος κακοῦργον μακρὸν ἀπῴκισται θεοῦ (Mon 319 Var. J).ἤθη τὰ πάντων ἐν χρόνῳ πειράζεται (Mon 573 M/320 J).θυμὸν φυλάττου· τὸ φρονεῖν γὰρ οὐκ ἔχει (Mon 574 M/355 J).θυμοῦ κρατῆσαι κἀπιθυμίας καλόν (Mon 254 M/348 J).ἰδίας νόμιζε τῶν φίλων τὰς συμφοράς (Mon 263 M/370 J).ἴσος ἴσθι πᾶσι κἂν ὑπερβάλλῃς πλούτῳ (Mon 358 Var. J).καλῶς πένεσθαι μᾶλλον ἢ πλουτεῖν κακῶς (Mon 300 M/421 J).λίαν φιλῶν σεαυτὸν οὐχ ἕξεις φίλον (Mon 310 M/431 J).λιμὴν πέφυκε πᾶσι παιδεία βροτοῖς (Mon 312 M/436 J).μηδέποτε δοῦλον ἡδονῆς σαυτὸν ποίει (Mon 578 M/512 J).νόμιζε πλουτεῖν ἂν φίλους πολλοὺς ἔχῃς (Mon 541 J).ἔλεγχε σαυτὸν ὅστις εἶ πράττων κακά (Mon 266 Var. J).ζῆσον μετρήσας τὸν βίον πρὸς τὸν χρόνον (Mon 285 J).ἢ λέγε τι σιγῆς κρεῖττον ἢ σιγὴν ἔχε (Mon 208 M/292 J).ἴσος ἴσθι κρίνων καὶ φίλους καὶ μὴ φίλους (Mon 266 M/373 J).ἴσον ἐστὶν εἰς πῦρ καὶ γυναῖκας ἐμπεσεῖν (Mon 575 M/380 J).καλὸν φέρουσι καρπὸν οἱ σεμνοὶ τρόποι (Mon 303 M/402 J).κόλαζε κρίνων ἀλλὰ μὴ θυμούμενος (Mon 576 M/429 J).λύπης ἰατρός ἐστιν ὁ χρηστὸς φίλος (Mon 577 M/456 J).νοῦς ἐστι πάντων ἡγεμὼν τῶν χρησίμων (Mon 579 M/540 J).νέῳ δὲ σιγᾶν μᾶλλον ἢ λαλεῖν πρέπει (Mon 375 M/521 J).ξένους νόμιζε τοὺς ἀρετῆς ὄντας ξένους (Mon 559 J).οὐκ ἔστιν οὐδὲν κτῆμα κάλλιον φίλου (Mon 423 M/575 J).ὁ βίος ἀδήλους τὰς μεταπτώσεις ἔχει (Mon 581 M/625 J).πολλῶν ὁ καιρὸς γίνεται διδάσκαλος (Mon 449 Mein/630 J).πολυπραγμονεῖν ἀλλότρια μὴ βούλου κακά (Mon 583 M/653 J).ῥυπαρὸς ὑπάρχων χρηστὸν οὐχ ἕξεις φίλον (Mon 703 J).σοφοῦ παρ᾿ ἀνδρὸς ἐκδέχου συμβουλίαν (Mon 476 M/705 J).τὸ γνῶθι σαυτὸν πᾶσίν ἐστι χρήσιμον (Mon 584 M/762 Var. J).τὰ δ᾿ αἰσχρὰ κέρδη συμφορὰς ἐργάζεται (Mon 586 M/755 J).ὕβριν χαλίνου καὶ μέγας ἔσῃ σοφός (Gregorius, Carmen morale XXX 20).ὕπουλος ἀνὴρ δίκτυον κεκρυμμένον (Mon 587 M/797 J).φῶς ἐστι τῷ νῷ πρὸς θεὸν βλέπειν ἀεί (Mon 589 M/819 J).φίλος φίλου δεόμενος οὐκ ἔστιν φίλος (Mon 590 M/820 J).ψυχῆς νοσούσης ἐστὶ φάρμακον λόγος (Mon 550 M/840 J).οὐδεὶς ποιῶν πονηρὰ λανθάνει θεόν (Mon 582 M/626 J).πονηρὸν ἄνδρα μηδέποτε ποιοῦ φίλον (Mon 453 M/638 J).πειρῶ βλάβην σὺ μᾶλλον ἢ δίκας ἔχειν (Mon 675 J).σιγᾶν ἄμεινον ἢ λαλεῖν ἃ μὴ πρέπει (Mon 484 M/710 J).σοφοῖς ὁμιλῶν καὐτὸς ἐκβήσῃ σοφός (Mon 475 M/383 Var. J).τοῦτ᾿ ἐστὶ τὸ ζῆν μὴ σεαυτῷ ζῆν μόνῳ (Mon 585 M/775 J).ὑπὲρ εὐσεβείας καὶ λάλει καὶ μάνθανε (Mon 521 M/781 J).ὕδωρ θαλάσσης ὁ τρόπος τῶν δυσκόλων (Mon 588 M/798 J).φεῦγ᾿ ἡδονὴν φέρουσαν ὕστερον βλάβην (Mon 532 M/806 J).χαίρειν προσήκει τοῖς παθῶν ἐλευθέροις (Mon 591 M/838 J).χαίρειν ἐπ᾿ αἰσχροῖς οὐδέποτε χρὴ πράγμασιν (Mon 544 M/833 J).ψυχῆς ὄλεθρός ἐστι σωμάτων ἔρως (Mon 593 M/851 J).ὧν ἦρξε γαστὴρ τὸ φρονεῖν ἀφῃρέθη (Mon 876 J).ὡς μέγα τὸ μικρόν ἐστιν ἐν καιρῷ δοθέν (Mon 752 M/872 J).ὦ γῆρας ἀνθρώποισιν εὐκταῖον κακόν (Mon 877 J).