PROBLEMA BOVINUMΠρόβλημα,ὅπερ Ἀρχιμήδης ἐν ἐπιγράμμασιν εὑρὼν τοῖς ἐν Ἀλεξανδρείᾳπερὶ ταῦτα πραγματευομένοις ζητεῖν ἀπέστειλενἐν τῇ πρὸς Ἐρατοσθένην τὸν Κυρηναῖον ἐπιστολῇ.Πληθὺν Ἠελίοιο βοῶν, ὦ ξεῖνε, μέτρησονφροντίδʼ ἐπιστήσας, εἰ μετέχεις σοφίης,πόσση ἄῤ ἐν πεδίοις Σικελῆς ποτʼ ἐβόσκετο νήσουΘρινακίης τετραχῇ στίφεα δασσαμένηχροιὴν ἀλάσσοντα· τὸ μὲν λευκοῖο γάλακτος,κυανέῳ δʼ ἕτερον χρώματι λαμπόμενον,ἄλλο γε μὲν ξανθόν, τὸ δὲ ποικίλον. Ἐν δὲ ἑκάστῳστίφει ἔσαν ταῦροι πλήθεσι βριθόμενοισυμμετρίης τοιῆσδε τετευχότες· ἀργότριχας μὲνκυανέων ταύρων ἡμίσει ἠδὲ τρίτῳκαὶ ξανθοῖς σύμπασιν ἴσους, ὧ ξεῖνε, νόησον,αὐτὰρ κυανέους τῷ τετράτῳ τε μέρειμικτοχρόων καὶ πέμπτῳ, ἔτι ξανθοῖσί τε πᾶσιν.Τοὺς δʼ ὑπολειπομένους ποικιλόχρωτας ἄθρειἀργεννῶν ταύρων ἕκτῳ μέρει ἑβδομάτῳ τεκαὶ ξανθοῖς αὐτοὺς πᾶσιν ἰσαζομένους.Θηλείαισι δὲ βουσὶ τάδʼ ἔπλετο· λευκότριχες μὲνἧσαν συμπάσης κυανέης ἀγέληςτῷ τριτάτῳ τε μέρει καὶ τετράτῳ ἀτρεκὲς ἶσαι·αὐτὰρ κυάνεαι τῷ τετράτῳ τε πάλινμικτοχρόων καὶ πέμπτῳ ὁμοῦ μέρει ἰσάζοντοσὺν ταύροις πάσαις εἰς νομὸν ἐρχομέναις.Ξανθοτρίχων δʼ ἀγέλης πέμπτῳ μέρει ἠδὲ καὶ ἕκτῳποικίλαι ἰσάριθμον πλῆθος ἔχον τετραχῇ.Ξανθαὶ δʼ ἠριθμεῦντο μέρους τρίτου ἡμίσει ἶσαιἀργεννῆς ἀγέλης ἑβδομάτῳ τε μέρει.Ξεῖνε, σὺ δʼ Ἠελίοιο βόες πόσαι ἀτρεκὲς εἰπών,χωρὶς μὲν ταύρων ζατρεφέων ἀριθμόν,χωρὶς δʼ αὖ θήλειαι ὅσαι κατὰ χροιὰν ἕκασται,οὐκ ἄιδρίς κα λέγοι οὐδʼ ἀριθμῶν ἀδαής,οὐ μὴν πώ γε σοφοῖς ἐναρίθμιος. Ἀλλʼ ἴθι φράζευκαὶ τάδε πάντα βοῶν Ἠελίοιο πάθη.Ἀργότριχες ταῦροι μὲν ἐπεὶ μιξαίατο πληθὺνκυανέοις, ἵσταντ᾿  ἔμπεδον ἰσόμετροιεἰς βάθος εἰς εὖρός τε, τὰ δʼ αὖ περιμήκεα πάντηπίμπλαντο πλίνθου Θρινακίης πεδία.Ξανθοὶ δʼ αὖτʼ εἰς ἓν καὶ ποικίλοι ἀθροισθέντεςἵσταντ᾿ ἀμβολάδην ἐξ ἑνὸς ἀρχόμενοισχῆμα τελειοῦντες τὸ τρικράσπεδον οὔτε προσόντωνἀλλοχρόων ταύρων οὔτ᾿ ἐπιλειπομένων.Ταῦτα συνεξευρὼν καὶ ἐνὶ πραπίδεσσιν ἀθροίσαςκαὶ πληθέων ἀποδούς, ξεῖνε, τὰ πάντα μέτραἔρχεο κυδιόων νικηφόρος ἴσθι τε πάντωςκεκριμένος ταύτῃ γʼ ὄμπνιος ἐν σοφίῃ.ΣχόλιονΤὸ μὲν οὖν πρόβλημα διὰ τοῦ ποιήματος ὁ Ἀρχιμήδηςἐδήλωσε σαφῶς· ἰστέον δὲ λεγόμενον, ὅτι τέσσαραςἀγέλας εἶναι δεῖ βοῶν, λευκοτρίχων μὲν μίαν ταύρωνκαὶ θηλειῶν, ὧν τὸ πλῆθος ὁμοῦ συνάγει μυριάδας διπλᾶςιδ΄ καὶ ἁπλᾶς φπβ΄ καὶ μονάδας ζτξ΄, κυανοχρόωνδʼ ἄλλην ὁμοῦ ταύρων καὶ θηλειῶν, ὧν τὸ πλῆθός ἐστιμυριάδων διπλῶν ἐννέα καὶ ἁπλῶν ηωλ΄ καὶ μονάδων ω΄,μιξοτρίχων δʼ ἄλλην ταύρων καὶ θηλειῶν, ὧν τὸ πλῆθόςἐστι μυριάδων διπλῶν η΄ καὶ ἁπλῶν ςϠ(??)α΄ καὶ μονάδωνυ΄· τῆς δὲ λοιπῆς ἀγέλης ξανθοχρόων συνάγει τὸ πλῆθοςδιπλᾶς μυριάδας ζ΄ καὶ ἁπλᾶς ςψη΄, μονάδας δὲ η·ὥστε συνάγεσθαι ὁμοῦ τὸ πλῆθος τῶν δʼ ἀγελῶν μυριάδαςδιπλᾶς μ΄ καὶ ἁπλᾶς γριβ΄ καὶ μονάδας ςφξ΄. Καὶἡ μὲν ἀγέλη τῶν λευκοτρίχων ταύρων ἔχει μυριάδαςδιπλᾶς η΄ καὶ ἁπλᾶς βϠλα΄ καὶ μονάδας ηφξ΄, θηλειῶνδὲ μυριάδας διπλᾶς ε΄ καὶ ἁπλᾶς ζχν΄ καὶ μονάδαςηω΄, ἡ δὲ ἀγέλη τῶν κυανοχρόων ταύρων ἔχει μὲν μυριάδαςδιπλᾶς ε΄ καὶ ἁπλᾶς θχπδ΄ καὶ μονάδας αρκ΄, θηλειῶνδὲ μυριάδας διπλᾶς γ΄ καὶ ἁπλᾶς θρμε΄ καὶ μονάδαςθχπ΄, ἡ δʼ ἀγέλη τῶν ποικιλοτρίχων ταύρων ἔχει μὲνμυριάδας διπλᾶς ε΄ καὶ ἁπλᾶς ηωξδ᾿ καὶ μονάδας δω΄,θηλειῶν δὲ μυριάδας διπλᾶς β΄ καὶ ἁπλᾶς ηρκς΄ καὶμονάδας εχ᾿, ἡ δʼ ἀγέλη τῶν ξανθοχρωμάτων ταύρωνἔχει μὲν μυριάδας διπλᾶς γ΄ καὶ ἁπλᾶς γρ(??)ε΄ καὶ μονάδαςϠξ΄, θηλειῶν δὲ μυριάδας διπλᾶς δ΄ καὶ ἁπλᾶς γφιγ΄καὶ μονάδας ζμ΄. Καί ἐστι τὸ πλῆθος τῶν λευκοτρίχωνταύρων ἴσον τῷ ἡμίσει καὶ τρίτῳ μέρει τοῦ πλήθους τῶνκυανοχρόων ταύρων καὶ ἔτι ὅλῃ τῇ τῶν ξανθοχρωμάτωνἀγέλῃ, τὸ δὲ πλῆθος τῶν κυανοχρωμάτων ἴσον τῷ τετάρτῳκαὶ πέμπτῳ μέρει τῶν ποικιλοτρίχων ταύρων καὶ ὅλῳτῷ πλήθει τῶν ξανθοχρωμάτων, τὸ δὲ πλῆθος τῶν ποικιλοτρίχωνταύρων ἴσον τῷ ἕκτῳ καὶ ἑβδόμῳ μέρει τῶνλευκοτρίχων ταύρων καὶ ἔτι τῷ πλήθει ὅλῳ τῶν ξανθοχρωμάτωνταύρων, καὶ πάλιν τὸ πλῆθος τῶν λευκῶν θηλειῶνἴσον τῷ τρίτῳ καὶ τετάρτῳ μέρει ὅλης τῆς ἀγέλης τῶνκυανοχρόων, τὸ δὲ τῶν κυανοχρόων ἴσον τῷ τετάρτῳκαὶ πέμπτῳ μέρει τῆς ὅλης ἀγέλης τῶν ποικιλοτρίχων,τὸ δὲ τῶν ποικιλοτρίχων ἴσον τῷ πέμπτῳ καὶ ἕκτῳ μέρειτῆς ὅλης τῶν ξανθῶν βοῶν. Πάλιν δὲ τὸ τῶν ξανθῶνθηλειῶν πλῆθος ἦν ἴσον τῷ ἕκτῳ τε καὶ ἑβδόμῳ μέρειτῆς ὅλης ἀγέλης τῶν λευκῶν βοῶν. Καὶ ἡ μὲν ἀγέλη τῶνλευκοτρίχων ταύρων καὶ ἡ τῶν κυανοχρόων ταύρωνσυντεθεῖσα ποιεῖ τετράγωνον ἀριθμόν, ἡ δʼ ἀγέλη τῶνξανθοτρίχων ταύρων μετὰ τῆς ἀγέλης τῶν ποικιλοχρόωνσυντεθεῖσα ποιεῖ τρίγωνον, ὡς ἔχει τὰ τῶν ὑποκειμένωνκανόνων καθʼ ἕκαστον χρῶμα.