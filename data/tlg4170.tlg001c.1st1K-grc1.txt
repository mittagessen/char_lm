Πινδάρου γένος δι᾿ ἐπῶν.Πίνδαρον ὑψαγόρην Καδμηίδος οὔδεϊ Θήβης Κλειδίκη εὐνηθεῖσα μενεπτολέμῳΔαϊφάντῳ γείνατο ναιετάουσα Κυνὸς κεφαλῆς παρὰ χώρῳ, οὐκ οἶον· ἅμα τῷκαὶ Ἐρίτιμον εἰδότα θήρην,  εἰδότα πυγμαχίην τε παλαισμοσύνηντ᾿ ἀλεγεινήν.τὸν μὲν ὅτε κνώσσοντα ποτὶ χθόνα κάτθετο μήτηρ εἰσέτι παιδνὸν ἐόντα,μέλισσά τις ὡς ἐπὶ σίμβλῳ χείλεσι νηπιάχοισι τιθαιβώσσουσα ποτᾶτο. τῷδὲ λιγυφθόγγων ἐπέων μελέων θ᾿ ὑποθήμων  ἔπλετο δῖα Κόριννα·θεμείλια δ᾿ ὤπασε μύθωντὸ πρῶτον· μετὰ τὴν δ᾿ Ἀγαθοκλέος ἔμμορεν αὐδῆς, ὅς τέ ῥά οἱκατέδειξεν ὁδὸν καὶ μέτρον ἀοιδῆς. εὖτε δ᾿ Ἀλεξάνδροιο Φιλιππιάδαο μενοινῇΚαδμείων ἀφίκοντο Μακηδόνες ἄστεα πέρσαι,  Πινδαρέωνμεγάρων οὐχ ἥψατο θεσπιδαὲς πῦρ.ἀλλὰ τὰ μὲν μετόπισθεν. ἔτι ζώοντι δ᾿ ἀοιδῷ Φοῖβος ἄναξ ἐκέλευσεπολυχρύσου παρὰ Πυθοῦς ἤια καὶ μέθυ λαρὸν ἀεὶ Θήβηνδε κομίζειν. καὶμέλος, ὡς ἐνέπουσιν, ἐν οὔρεσιν ἠυκέρως Πάν  Πινδάρου αἰὲνἄειδε, καὶ οὐκ ἐμέγηρεν ἀείδων.ἦμος δ᾿ ἐν Μαραθῶνι καὶ ἐν Σαλαμῖνι παρέσταν αἰναρέται Πέρσαι μετὰΔάτιδος ἀγριοφώνου, τῆμος ἔτι ζώεσκεν, ὅτ᾿ Αἰσχύλος ἦν ἐν Ἀθήναις. τῷδὲ Τιμοξείνη παρελέξατο δῖα γυναικῶν,  ἥ τέκεν Εὔμητιν,μεγαλήτορα καὶ Δαΐφαντον,Πρωτομάχην δ᾿ ἐπὶ τοῖσιν. ἔμελψε δὲ κῦδος ἀγώνων τῶν πισύρων, μακάρωνπαιήονας ἐνδεδεγμένους, καὶ μέλος ὀρχηθμοῖο, θεῶν τ᾿ ἐρικυδέας ὕμνους,ἠδὲ μελιφθόγγων μελεδήματα παρθενικάων.  τοῖος ἐὼν καὶτόσσα παθὼν καὶ τόσσα τελέσσαςκάτθανεν ὀγδώκοντα τελειομένων ἐνιαυτῶν.