BABPIOYΜΥΘΙΑΜΒΟΙ ΑΙΣΩΠΕΙΟΙ.Γενεὴ ενεὴ δικαίων ἦν τὸ πρῶτον ἀνθρώπων,ὡ Βράγχε τέκνον, ἥν καλοῦσι χρυσείην.∗ ∗ ∗ ∗ ∗ ∗ ∗ ∗ ∗ ∗τρίτη δʼ ἀπʼ αὐτῶν τις ἐγενήθη χαλκείη,μεθʼ ἥν γενέσθαι φασὶ θείαν ἡρώων.πέμπτη σιδηρᾶ ῥίζα καὶ γένος χεῖρον.ἐπὶ τῆς δὲ χρυσῆς καὶ τὰ λοιπὰ τῶν ζῴωνφωνὴν ἔναρθρον εἶχε καὶ λόγους ᾔδει·ἀγοραὶ δὲ τούτων ἡσαν ἐν μέσαις ὕλαις.ἐλάλει δὲ πέτρα καὶ τὰ φύλλα τῆς πεύκης,ἐλάλει δὲ πόντος, Βράγχε, νηὶ καὶ ναύτῃ,στρουθοὶ δὲ συνετὰ πρὸς γεωργὸν ὡμίλουνἐφύετʼ ἐκ γἦς πάντα μηδὲν αἰτούσης,θνητῶν δʼ ὑπῆρχε καὶ θεῶν ἑταιρείη.μάθοις δʼ ἂν οὕτω ταῦτʼ ἔχοντα καὶ γνοίηςἐκ τοῦ σοφοῦ γέροντος ἡμῶν Αἰσώπουμύθους φράσαντος τῆς παλαιτέρας μούσης.ών νῦν ἕκαστον ἵνα θέῃς ἐνὶ μνήμῃμελισταγές σοι, λῷστε, κηρίον θήσω,πικρῶν ἰάμβων σκληρὰ κῶλα συνθλάσας.Ἄνθρωπος ἦλθεν εἰς ὄρος κυνηγήσων,τόξου βολῆς ἔμπειρος· ἦν δὲ τῶν ζῴωνφυγή τε πάντων καὶ φόβου δρόμος πλήρης.λέων δὲ μοῦνος προὐκαλεῖτο θαρσήσαςαὐτῷ μάχεσθαι. ,,μεῖνον“ εἶπε, ,,μὴ σπεύσῃςἄνθρωπος αὐτῷ, ,,μηδʼ ἐπελπίσῃς νίκῃ·τῷ δʼ ἀγγέλῳ μου πρῶτον ἐντυχών γνώσῃτί σοι πτοητόν ἐστιν. εἶτα τοξεύειμικρὸν διαστάς. χώ μὲν οἰστὸς ἐκρύφθηλέοντος ὑγραῖς χολάσιν· ὁ δὲ λέων δείσαςῶρμησε φεύγειν ἐς νάπας ἐρημαίας.τούτου δʼ ἀλώπηξ οὐκ ἄπωθεν εἰστήκει.ταύτης δὲ θαρσεῖν καὶ μένειν κελευούσης,,,οὔ με πλανήσεις· φησίν, ,,οὐδʼ ἐνεδρεύσεις·ὅπου γὰρ οὕτω πικρὸν ἄγγελον πέμπει,πῶς αὐτὸς ἤδη φοβερός ἐστι γιγνώσκω.“Ὅνι δεῖ ἐκ τῶν προσφερομένων γινώσκειν τὴν ἑκάστου διάθε.σιν. καὶ ὅτι ἡ σοφία τῆς δυνάμεως διαφέρει.Ἀνὴρ γεωργὸς ἀμπελῶνα ταφρεύωνκαὶ τὴν δίκελλαν ἀπολέσας ἐπεζήτει,μὴ τῶν παρόντων τις ὑπέκλεψεν ἀγροίκων.ἠρνεῖθʼ ἕκαστος. οὐκ ἔχων δʼ ὃ ποιήσει,εἰς τὴν πόλιν κατῆγε πάντας ὁρκώσων·τῶν γὰρ θεῶν δοκοῦσι τοὺς μὲν εὐήθειςἀγρούς κατοικεῖν, τοὺς δʼ ἐσωτέρω τείχουςεἶναί τʼ ἀληθεῖς καὶ τὰ πάντʼ ἐποπτεύειν.ὡς δʼ εἰσιόντες τὰς πύλας ἐπὶ κρήνηςτούς πόδας ἔνιζον κἀπέθεντο τὰς πήρας,κῆρυξ ἐφώνει χιλίας ἀριθμήσεινμήνυτρα σύλων ὧν ὁ θεὸς ἐσυλήθη.ὁ δὲ τοῦτʼ ἀκούσας εἶπεν ,ὡς μάτην ἥκω·κλέπτας γὰρ ἄλλους πῶς θεός γʼ ἂν εἰδείη,ὅς τοὺς ἑαυτοῦ φῶρας οὐχὶ γιγνώσκει,ζητεῖ δὲ μισθοῦ μή τις οἶδεν ἀνθρώπων;“Ὅτι χρὴ ἀπιστεῖν τοῖς ὑπισχνουμένοις ὧν οὐκ εἰσὶ δεσπιστά(δεσπόται?).Αἶγάς ποτʼ εἰς ἔπαυλιν αἰπόλος κλῇζων[ἐπὶ σηκὸν ἄγειν θʼ, ὡς αἱ μὲν ἡλθον, αἱ δʼ οὔπω,]μιᾶς ἀπειθοῦς ἐν φάραγγι τρωγούσηςκόμην γλυκεῖαν αἰγίλου τε καὶ σχίνουτὸ κέρας κατῆξε μακρόθεν λίθῳ πλήξας.τὴν δʼ ἱκέτευε ,,μή, χίμαιρα συνδούλη,πρὸς τοῦ σε Πανός, ὃς νάπας ἐποπτεύει,τῷ δεσπότῃ, χίμαιρα, μή με μηνύσῃς·ἄκων γὰρ ηὐστόχησα τὸν λίθον ῥίψας.ἡ δʼ εἶπε ,,καὶ πῶς ἔργον ἐκφανὲς κρύψω;τὸ κέρας κέκραγε, κἄν ἐγὼ σιωπήσω.“Ὅτι τὰ δημοσίᾳ ἁμαρτηθέντα κατʼ οὐδένα τρόπον χρὴ κρύπτειν.Ἁλιεὺς σαγήνην, ἣν νεωστὶ βεβλήκει,ἀνείλετʼ· ὄψου δʼ ἔτυχε ποικίλου πλήρης.τῶν δʼ ἐχθύων ὁ λεπτὸς εἰς βυθὸν φεύγωνὑπεξέδυνε δικτύου πολυτρήτου,ὁ μέγας δʼ ἀγρευθεὶς εἰς τὸ πλοῖον ἡπλώθη.σωτηρία πώς ἐστι καὶ κακῶν ἔξωτὸ μικρὸν εἶναι· τὸν μέγαν δὲ τῇ δόξῃσπανίως ἴδοις ἄν ἐκφυγόντα κινδύνους.Ἀλεκτορίσκων ἠν μάχη αναγραίων,οἷς θυμὸν εἶναί φασιν οἷον ἀνθρώποις.τούτων ὁ λειφθείς (τραυμάτων γὰρ ἦν πλήρης)ἔκυπτʼ ἐς οἴκου γωνίην ὑπʼ αἰσχύνης·ὁ δʼ ἄλλος εὐθύς εἰς τὸ δῶμα πηδήσαςἐπικροτῶν τε τοῖς πτεροῖς ἐκεκράγει.καὶ τὸν μὲν αἰετός τις ἐκ στέγους ἄραςἀπῆλθʼ ὁ δʼ ἄλλος ἀμφέβαινε θηλείαις,ἀμείνονα σχὼν τἀπίχειρα τῆς ἥττης.ἄνθρωπε, καὶ σὺ μή ποτʼ ἴσθι καυχήμων,ἄλλου σε πλεῖον τῆς τύχης ἐπαιρούσης.πολλούς ἔσωσε καὶ τὸ μὴ καλῶς πράττειν.]Ἁλιεὺς θαλάσσης πᾶσαν ᾐόνα ξύωνλεπτῷ τε καλάμῳ τὸν γλυκύν βίον σῴζωνμικρόν ποτʼ ἰχθύν ὁρμιῆς ἀφʼ ἱππείηςἢγρευσεν, οὐ τῶν εἰς τάγηνον ῥαίων.ὁ δʼ αὐτὸν οὕτως ίκέτευεν ἀσπαίρων·τί σοι τὸ κέρδος; ἠ τίνʼ ὧνον εὑρήσεις;οὐκ εἰμὶ γὰρ τέλειος, ἀλλά με πρῴηνπρὸς τῇδε πέτρῃ φυκὶς ἔκυσʼ ἐμὴ μήτηρ.νῦν οὑν ἄφες με, μὴ μάτην ἀποκτείνῃς.ἐπὴν δὲ πλησθεὶς φυκίων θαλασσαίωνμέγας γένωμαι, πλουσίοις πρέπων δείπνοις,τότʼ ἐνθάδʼ ἐλθών ὕστερόν με συλλήψψῃ.·τοιαῦτα μύζων ίκέτευε κἀσπαίρων,ἀλλʼ οὐκ ἔμελλε τὸν γέροντα θωπεύσειν·ἔφη δὲ πείρων αὐτὸν ὀξέῃ σχοίνῳὁ μὴ τὰ μικρά, πλὴν βέβαια, τηρήσαςμάταιός ἐστιν, ἢν ἄδηλα θηρεύῃ.“Ἄνθρωπος ἕπον εἶχε. τοῦτον εἰώθεικενὸν παρέλκειν, ἐπετίθει δὲ τὸν φόρτονὄνῳ γέροντι. πολλὰ τοιγαροῦν κάμνωνἐκεῖνος ἐλθών πρὸς τὸν ἵππον ὡμίλειἄν μοι θελήσῃς συλλαβεῖν τι τοῦ φόρτου,τάχʼ ἂν γενοίμην σῷος· εἰ δὲ μή, θνήσκω.“ὁ δʼ ,οὐ προάξεις;“ εἶπε ,,μή μʼ ἐνοχλήσῃς.·εἷρπεν σιωπῶν, τῷ κόπῳ δʼ ἀπαυδήσαςπεσών ἔκειτο νεκρός, ὡς προειρήκει.τὸν ἵππον οὖν παρʼ αὐτὸν εὐθέως στήσαςὁ δεσπότης καὶ πάντα τὸν γόμον λύωνἐπvʼ αὐτὸν ἐτίθει τὴν σάγην τε τοῦ κτήνους,καὶ τὴν ὀνείην προσεπέθηκεν ἐκδείρας.ὁ δʼ ἵππος ;;οίμοι τῆς κακῆς· ἔφη μγνώμης·οὐ γὰρ μετασχεῖν μικρὸν οὐκ ἐβουλήθην,τοῦτʼ αὐτό μοι πᾶν ἐπιτέθεικεν ἡ χρεία.“Ἄραψ κάμηλον ἀχθίσας ἐπηρώταπότερʼ ἀναβαίνειν μᾶλλον ἠ κάτω βαίνειναίροῖτο. χὡ κάμηλος οὐκ ἄτερ μούσηςεἶφʼ ,,ἡ γαρ ὀρθὴ τῶν ὁδῶν ἀπεκλείσθη.“Ὁ λόγος εὐθετος πρὸς ἄνδρας διεστραμμένους τῆς εὐθείας ὀδοῦἐκκλίνοντας.Ἁλιεύς τις αὐλούς εἶχε καὶ σοφῶς ηὔλει,καὶ δή ποτʼ) ὄψον ἐλπίσας ἀμοχθήτωςπολύ πρὸς αὐλῶν ἡδυφωνίην ἄξειν,τὸ δίκτυον θεὶς ἐτερέτιζεν εὐμούσως.ἐπεὶ δὲ φυσῶν ἔκαμε καὶ μάτην ηὔλει,βαλών σαγήνην ἔλαβεν ἰχθύας πλείστους.ἐπὶ γῆς δʼ ἰδών σπαίροντας ἄλλον ἀλλοίως,τοιαῦτʼ ἐκερτόμησε, τὸν βόλον πλύνων.,ἄναυλα νῦν ὀρχεῖσθε. κρεῖσσον ἥν ὑμᾶςπάλαι χορεύειν, ἡνίκʼ εἰς χοροὺς ηὔλουν.“οὐκ ἔστιν ἀπόνως οὐ καμόντα κερδαίνειν·ὅταν βαλών δὲ τοῦθʼ ἑλῃς ὅπερ βούλει,τὸ κερτομεῖν σοι καιρός ἐστι καὶ παίζειν.Ὀμῦθος λέλεκται πρὸς τοὺς ματαίωςπαρἀτὸ δέον τι ἐργαζομένους.Αἰσχρᾶς τις ἤρα καὶ κακορρύπου δούληςἰδίας ἑαυτοῦ, καὶ παρεῖχεν αἰτούσῃἅπανθ’ ἑτοίμως. ἡ δὲ χρυσίου πλήρης,σύρουσα λεπτὴν πορφύραν ἐπὶ κνήμας,πᾶσαν μάχην συνῆπτεν οἰκοδεσποίνῃ.τὴν δʼ Ἀφροδίτην ὥσπερ αἰτίην τούτωνλύχνοις ἐτίμα, καὶ καθʼ ἡμέραν πᾶσανἔθυεν ηὔχεθ’ ίκέτευεν ἠρώτα,ἕως ποτʼ αὐτῶν ἡ θεὸς καθευδόντωνἡλθεν καθʼ ὕπνους, καὶ φανεῖσα τῇ δούλῃ,,μή μοι χάριν σχῇς ὡς καλήν σε ποιούσῃ.τούτῳ κεχόλωμαιʼ· φησίν ,,ῴ καλὴ φαίνῃ.“[ἅπας ὁ τοῖς αἰσχροῖσιν ὡς καλοῖς χαίρωνθεοβλαβής τίς ἐστι καὶ φρένας πηρός.Ἀλώπεκʼ ἐχθρὰν ἀμπέλων τε καὶ κήπωνξένῃ θελήσας περιβαλεῖν τις αἰκίη,τὴν κέρκον ἂψψας καὶ λένον τι προσδήσαςἀφῆκε φεύγειν. τὴν δʼ ἐπίσκοπος δαίμωνἐς τὰς ἀρούρας τοῦ λαβόντος ὡδήγειτὸ πῦρ φλέγουσαν. ὴν δὲ ληίων ὥρηκαὶ καλλίπαις ἂμητος ἐλπίδων πλήρης.ὁ δʼ ἠκολούθει τὸν πολύν κόπον κλαίων,οὐδʼ εἶδεν αὐτοῦ τὴν ἄλωνα Δημήτηρ.χρὴ πρᾷον εἶναι μηδʼ ἄμετρα θυμοῦσθαι.ἔστιν τις ὀργῆς νέμεσις, ἢν φυλαττοίμην,αὐτοῖς βλάβην φέρουσα τοῖς δυσοργήτοις.Θυμῷ χρῆσθαι κατὰ τῶν πέλας ἀμέτρῳ καλὸν οὐκ ἔνι.Ἀγροῦ χελιδών μακρὸν ἐξεπωτήθη,εὐρεν δʼ ἐρήμοις ἐγκαθημένην ὕλαιςἀηδόνʼ ὀξύφωνον· ἡ δʼ ἀπεθρήνειτὸν Ἴτυν ἄωρον ἐκπεσόντα τῆς ὥρης.ἐκ τοῦ μέλους δʼ ἔγνωσαν αἱ δύʼ ἀλλήλας,καὶ δὴ προσέπτησάν τε καὶ προσωμίλουν.χἡ μὲν χελιδὼν εἶπε „φιλτάτη, ζῴεις;πρῶτον βλέπω σε σήμερον μετὰ Θρᾴκην.ἀεί τις ἡμᾶς πικρὸς ἔσχισεν δαίμων·καὶ παρθένοι γὰρ χωρὶς ἦμεν ἀλλήλων.ἀλλʼ ἔλθʼ ἐς ἀγρὸν καὶ πρὸς οἶκον ἀνθρώπων·σύσκηνος ἡμῖν καὶ φίλη κατοικήσεις.[ὕπαιθρον ὕλην λεῖπε, καὶ παῤ ἀνθρώποιςὁμώροφόν μοι δῶμα καὶ στέγην οἴκει.]τί σε δροσίζει πηκτὸς ἔννυχος στίβη,καὶ καῦμα θάλπει, πάντα δʼ ἀγρότιν τήκει;ἄγε δὴ σεαυτήν, σοφὰ λαλοῦσα, μηνύσῃςὅπου γεωργοῖς κοὐχὶ θηρίοις ᾄσεις.“τὴν δʼ αὖτʼ ἀηδὼν ὀξύφωνος ἠμείφθη·„ἔα με πέτραις ἐμμένειν ἀοικήτοις,καὶ μή μʼ ὀρεινῆς ὀργάδος σὺ χωρίσσῃς.μετὰ τὰς Ἀθήνας ἄνδρα καὶ πόλιν φεύγω·οἶκος δέ μοι πᾶς κἀπίμιξις ἀνθρώπωνλύπην παλαιῶν συμφορῶν ἀναξαίνει.“παραμυθία τίς ἐστι τῆς κακῆς μοίρηςλόγος σοφὸς καὶ μοῦσα καὶ φυγὴ πλήθους·λύπη δʼ, ὅταν τις οἷς ποτʼ εὐθενῶν ὤφθη,τούτοις ταπεινὸς αὖθις ὢν συνοικήσῃ.Ὅτι συμφέρει τῷ ἠδικημένῳ πόρρω γενέσθαι τῶν εἰς ἀνάμνησιναὐτὸν φερόντων κακῶν.Αὔλαξι λεπτὰς παγίδας ἀγρότης πήξαςγεράνους σποραίων πολεμίας συνειλήφει.τοῦτον πελαργὸς ἱκέτευε χωλεύων(ὁμοῦ γὰρ αὐταῖς καὶ πελαργὸς ἡλώκει),,οὐκ εἰμὶ γέρανος, οὐ σπόρον καταφθείρω.πελαργός εἰμι (χἡ χρόη με σημαίνει),πτηνῶν πελαργὸς εὐσεβέστατον ζῴων.τὸν ἐμὸν τιθηνῶ πατέρα καὶ νοσηλεύω.“κἀκεῖνος ,,ὦ πελαργέ, τίνι βίῳ χαίρεις,οὐκ οἶδα“ φησίν· ,,ἀλλὰ τοῦτο γινώσκω,ἔλαβόν σε σὺν ταῖς τἆργα τἀμὰ πορθούσαις.ἀπολῇ μετʼ αὐτῶν τοιγαροῦν, μεθ᾿ ὧν ἥλως“[κακοῖς ὁμιλῶν ὡς ἐκεῖνοι μισήσῃ,κἂν μηδὲν αὐτὸς τοὺς πέλας καταβλάψῃς.]Ὁ λόγος διδάσκει φεύγειν ἡμᾶς τὰς τῶν πονηρῶν ἀνθρώπωνκοινωνίας, ἵνα μὴ τῇ αὐτῶν κακίᾳ συναπολώμεθα.Ἄρκος φιλεῖν ἄνθρωπον ἐκτόπως ηὔχει·νεκρὸν γὰρ αὐτοῦ σῶμʼ ἔφασκε μὴ σύρειν.πρὸς ἣν ἀλώπηξ εἶπε „μᾶλλον ᾑρούμηνεἰ νεκρὸν εἷλκες, τοῦ δὲ ζῶντος οὐχ ἥπτου.“ὁ ζῶντα βλάπτων μὴ νεκρόν με θρηνείτω.Ἀνὴρ Ἀθηναῖός τις ἀνδρὶ Θηβαίῳκοινῶς ὁδεύων, ὥσπερ εἰκός, ὡμίλει.ῥέων δʼ ὁ μῦθος ἦλθε μέχρις ἡρώων· —μακρὴ μὲν ἄλλως ῥῆσις οὐδʼ ἀναγκαίη —τέλος δʼ ὁ μὲν Θηβαῖος υἱὸν Ἀλκμήνηςμέγιστον ἀνδρῶν, νῦν δὲ καὶ θεῶν ὕμνει·ὁ δʼ ἐξ Ἀθηνῶν ἔλεγεν ὡς πολὺ κρείσσωνΘησεὺς γένοιτο, καὶ τύχης ὁ μὲν θείηςὄντως λέλογχεν, Ἡρακλῆς δὲ δουλείης.λέγων δʼ ἐνίκα· στωμύλος γὰρ ἦν ῥήτωρ.ὁ δʼ ἄλλος ὡς Βοιωτὸς οὐκ ἔχων ἴσηνλόγοις ἅμιλλαν, εἶπεν ἀγρίῃ μούσῃ,,πέπαυσο· νικᾷς. τοιγαροῦν χολωθείηΘησεὺς μὲν ἡμῖν, Ἡρακλῆς δʼ Ἀθηναίοις.“Ὅτι οὐ δεῖ τοὺς μεγιστᾶνας κινεῖν εἰς ὀργὴν κατὰ τῶν ὑπεξου-σίων εἰς ματαιολογίας καὶ ἔριδας.Ἄγροικος ἠπείλησε νηπίῳ τίτθηκλαίοντι ,,παῦσαι, μή σε τῷ λύκῳ ῥίψω.“ὁ λύκος δʼ ἀκούσας τήν τε γραῦν ἀληθεύειννομίσας ἔμεινεν ὡς ἕτοιμα δειπνήσων,ἕως ὁ παῖς μὲν ἑσπέρης ἐκοιμήθη,αὐτὸς δὲ πεινῶν καὶ λύκος χανὼν ὄντωςἀπῆλθε νωθραῖς ἐλπίσιν παρεδρεύσας.λύκαινα δʼ αὐτὸν ἡ σύνοικος ἠρώτα„πῶς οὐδὲν ἄρας ἦλθες, ὥσπερ εἰώθεις;·“ὁ δʼ εἶπε „πῶς γάρ, ὃς γυναικὶ πιστεύω;“Διδάσκει ἡμὰς ὁ μῦθος ὅτι οὐ χρὴ πᾶσι πιστεύειν, γυναικὶ δὲμάλιστα μεγάλα καὶ πάμπολλα ἐπαγγελλομένῃ. πρὸς τὸν κεναῖςἀπάταις (ἐλπίσιν Menas) ἐξαπατηθέντα.Αἴλουρος ὄρνεις οἰκίης ἐνεδρεύων,ὡς θύλακός τις πασσάλων ἀπηρτήθη.τὸν δʼ εἶδʼ ἀλέκτωρ πινυτὸς ἀγκυλογλώχιν,καὶ ταῦτʼ ἐκερτόμησεν ὀξὺ φωνήσας·„πολλοὺς μὲν οἶδα θυλάκους ἰδὼν ἤδη·οὐδεὶς δʼ ὀδόντας ζῶντος εἶχεν αἰλούρου.“Πρὸς τοὺς ἀπὸ πείρας γνωρισθέντας κακούργους, καὶ μηκέτιταῖς τούτων ὑποκρίσεσί τινα ἐξαπατᾶσθαι,Βορέῃ λέγουσιν ἡλίῳ τε τοιαύτηνἔριν γενέσθαι, πότερος ἀνδρὸς ἀγροίκουὁδοιποροῦντος τὴν σίσυρναν ἐκδύσει.βορέης δʼ ἐφύσα πρῶτος οἷος ἐκ Θρᾴκης,βίᾳ νομίζων τὸν φοροῦντα συλήσειν·ὁ δʼ οὐ μεθῆκε, μᾶλλον ἀλλὰ ῥιγώσαςκαὶ πάντα κύκλῳ χερσὶ κράσπεδα σφίγξαςκαθῆστο, πέτρης νῶτον ἐξοχῇ κλίνας.ὁ δʼ ἥλιος τὸ πρῶτον ἡδὺς ἐκκύψαςἀνῆκεν αὐτὸν τοῦ δυσηνέμου ψύχους,ἔπειτα δʼ αὖ προσῆγε τὴν ἕλην πλείω·καὶ καῦμα τὸν γεωργὸν εἶχεν ἐξαίφνης,αὐτὸς δὲ ῥίψας τὴν σισύραν ἐγυμνώθη.βορέης μὲν οὕτω συγκριθεὶς ἐνικήθη·λέγει δʼ ὁ μῦθος ,,πρᾳότητα, παῖ, ζήλου.ἀνύσεις τι πειθοῖ μᾶλλον ἢ βίᾳ ῥέζων.“Μῦθος παραινῶν ὅτι οὐ χρὴ φιλόνεικον εἶναι, ἀλλὰ πραΰτητικαὶ πειθοῖ ἀνύειν τὰ ἀνήκοντα.Βότρυς μελαίνης ἀμπέλου παῤ αἰώρῃἀπεκρέμαντο. τοὺς δὲ ποικίλη πλήρειςἰδοῦσα κερδὼ πολλάκις μὲν ὡρμήθηπηδῶσα ποσσὶ πορφυρῆς θιγεῖν ὥρης·ἦν γὰρ πέπειρος κεἰς τρύγητον ἀκμαία.κάμνουσα δʼ ἄλλως (οὐ γὰρ ἴσχυε ψαύειν),παρῆλθεν οὕτω βουκολοῦσα τὴν λύπην·„ὄμφαξ ὁ βότρυς, οὐ πέπειρος, ὡς ᾤμην.“Ὁ μῦθος ἐλέγχει τοὺς εἰς ἀνέκβατα κοπιῶντας πράγματα καὶτούτων ἀστοχοῦντας τρόπους ψευδεῖς προβαλλομένους.Βοηλάτης ἅμαξαν ἦγεν ἐκ κώμης.τῆς δʼ ἐμπεσούσης εἰς φάραγγα κοιλώδη,δέον βοηθεῖν αὐτόν, ἀργὸς εἱστήκει,τῷ δʼ Ἡρακλεῖ προσηύχεθʼ, ὃν μόνον πάντωνθεῶν ἀληθῶς προσεκύνει τε κἀτίμα.θεὸς δʼ ἐπιστὰς εἶπε „τῶν τροχῶν ἅπτουκαὶ τοὺς βόας κέντριζε. τοῖς θεοῖς δʼ εὔχου,ὅταν τι ποιῇς καὐτός, ἢ μάτην εὔξῃ.“Βόες μαγείρους ἀπολέσαι ποτʼ ἐζήτουν,ἔχοντας αὐτοῖς πολεμίαν ἐπιστήμην,καὶ δὴ συνηθροίζοντο πρὸς μάχην ἤδηκέρατʼ ἀποξύνοντες. εἷς δέ τις λίηνγέρων ἐν αὐτοῖς, πολλὰ γῆν ἀροτρεύσας,,,οὗτοι μὲν ἡμᾶς“ εἶπε „χερσὶν ἐμπείροιςσφάζουσι καὶ κτείνουσι χωρὶς αἰκίης·ἢν δʼ εἰς ἀτέχνους ἐμπέσωμεν ἀνθρώπους,διπλοῦς τότʼ ἔσται θάνατος. οὐ γὰρ ἐλλείψειτὸν βοῦν ὁ θύσων, κἂν μάγειρος ἐλλείψῃ.“ὁ τὴν παροῦσαν πημονὴν φυγεῖν σπεύδωνὁρᾶν ὀφείλει μή τι χεῖρον ἐξεύρῃ.Ὁ μῦθος τοῦτο δηλοῖ, ὅτι ἄμεινον δουλεύειν σοφοῖς καὶ ἐπιει-κέσιν δεσπόζεσθαι ὑπὸ σκαιῶν τε καὶ ἀπαιδεύτων.Βίου τις ἤδη τὴν μέσην ἔχων ὥρην(νέος μὲν οὐκ ἦν, οὐδέπω δὲ πρεσβύτης)λευκαῖς μελαίνας μιγάδας ἐκλόνει χαίτας,εἶτʼ εἰς ἔρωτας ἐσχόλαζε καὶ κώμους.ἤρα γυναικῶν δύο, νέας τε καὶ γραίας.νέον μὲν αὐτὸν ἡ νεᾶνις ἐζήτειβλέπειν ἐραστήν, συγγέροντα δʼ ἡ γραίη.τῶν οὖν τριχῶν ἑκάστοθ’ ἡ μὲν ἀκμαίαἔτιλλεν ἃς ηὕρισκε λευκανθιζούσας,ἔτιλλε δʼ ἡ γραῦς εἰ μέλαιναν ηὑρήκει,ἕως φαλακρὸν ἡ νέα τε χἡ γραίηἔθηχʼ, ἑκατέρη τῶν τριχῶν ἀποσπῶσα·[ἀεὶ γὰρ ἕν γε τιλλόμενος ἐγυμνοῦτο.φάσκει δʼ ὁ μῦθος τοῦτο πᾶσιν ἀνθρώποις·ἐλεεινὸς ὅστις εἰς γυναῖκας ἐμπίπτει·ἀεὶ γὰρ ἕν γε δακνόμενος ἀναλοῦται.]Βοηλάτης ἄνθρωπος εἰς μακρὰν ὕληνταῦρον κεράστην ἀπολέσας ἀνεζήτει.ἔθηκε δʼ εὐχὴν ταῖς ὀρεινόμοις νύμφαις,Ἑρμῇ νομαίῳ, Πανί, τοῖς πέριξ, ἄρναλοιβὴν παρασχεῖν, εἰ λάβοι γε τὸν κλέπτην.ὄχθον δʼ ὑπερβὰς τὸν καλὸν βλέπει ταῦρονλέοντι θοίνην· δυστυχὴς δʼ ἐπαρᾶταικαὶ βοῦν προσάξειν, εἰ φύγοι γε τὸν κλέπτην.[ἐντεῦθεν ἡμᾶς τοῦτʼ ἔοικε γινώσκειν,ἄβουλον εὐχὴν τοῖς θεοῖσι μὴ πέμπειν,ἐκ τῆς πρὸς ὥραν ἐκφοβουμένους λύπης.]Γάμοι μὲν ἦσαν Ἡλίου θέρους ὥρῃ,τὰ ζῷα δʼ ἱλαροὺς ἦγε τῷ θεῷ κώμους.καὶ βάτραχοι δὲ λιμναίους χοροὺς ἦγον·οὓς εἶπε παύσας φρῦνος „οὐχὶ παιάνωντοῦτʼ ἐστὶν ἡμῖν, φροντίδων δὲ καὶ λύπης·ὃς γὰρ μόνος νῦν λιβάδα πᾶσαν αὐαίνει,τί μὴ πάθωμεν τῶν κακῶν, ἐὰν γήμαςὅμοιον αὑτῷ παιδίον τι γεννήσῃ;“[χαίρουσι πολλοὶ τῶν ὑπερβολῇ κούφωνἐφʼ οἷς ἄγαν μέλλουσιν οὐχὶ χαιρήσειν.]Γνώμη λαγωοὺς εἶχε μηκέτι ζῴειν,πάντας δὲ λίμνης εἰς μέλαν πεσεῖν ὕδωρ,ὅθοὕνεκ᾿ εἰσὶν ἀδρανέστατοι ζῴωνψυχάς τʼ ἄτολμοι, μοῦνον εἰδότες φεύγειν.ἐπεὶ δὲ λίμνης ἐγγὺς ἦσαν εὐρείηςκαὶ βατράχων ὅμιλον εἶδον ἀκταίωνβαθέην ἐς ἰλὺν ὀκλαδιστὶ πηδώντων,ἐπεστάθησαν, καί τις εἶπε θαρσήσας,,ἂψ νῦν ἴωμεν. οὐκέτι χρεὼν θνήσκειν·ὁρῶ γὰρ ἄλλους ἀσθενεστέρους ἡμῶν.“Γέρανοι γεωργοῦ κατενέμοντο τὴν χώρηἐσπαρμένην νεωστὶ πυρίνῳ σίτῳ.ὁ δʼ ἄχρι πολλοῦ σφενδόνην κενὴν σείωνἐδίωκεν αὐτὰς τῷ φόβῳ καταπλήσσων.αἱ δʼ ὡς ἐπέσχον, σφενδονῶντα τὰς αὔραςκατεφρόνησαν λοιπὸν ὥστε μὴ φεύγειν,ἕως ἐκεῖνος οὐκέθʼ ὡς πρὶν εἰώθει,λίθους δὲ βάλλων, ἠλόησε τὰς πλείους.αἱ δʼ ἐκλιποῦσαι τὴν ἄρουραν, ἀλλήλαις,,φεύγωμεν“ ἐκραύγαζον „εἰς τὰ Πυγμαίων.ἅνθρωπος οὗτος οὐκέτʼ ἐκφοβεῖν ἡμᾶςἔοικεν, ἤδη δʼ ἄρχεταί τι καὶ πράσσειν.“Παραίνεσιν ὁ λόγος ἔχει, δεῖν ταῖς ἐκ λόγων παραινέσεσι πταί-οντας εἴκειν, ἵνα μὴ ταῖς ἐξ ἔργων ὀψέ ποτε πειραθεῖεν ὀδύναις.Γαλῆν δόλῳ τις συλλαβών τε καὶ δήσαςἔπνιγεν ὑδάτων ἐν συναγγίᾳ κοίλῃ.τῆς δʼ αὖ λεγούσης „ὡς κακὴν χάριν τίνειςὧν σʼ ὠφέλουν θηρῶσα μῦς τε καὶ σαύρας,“‚ἐπιμαρτυρῶ σοι‘ φησίν· ,ἀλλὰ καὶ πάσαςἔπνιγες ὄρνεις, πάντα δʼ οἶκον ἠρήμους,βλάπτουσα μᾶλλον ἤπερ ὠφελοῦσ᾿ ἡμᾶς.“Πρὸς τοὺς μετρίως μὲν ὠφελοῦντας, βλάπτοντας δὲ τὰ μεγάλα,εὔκαιρος ἐστὶν ὁ λόγος.Γέννημα φρύνου συνεπάτησε βοῦς πίνων.ἐλθοῦσα δʼ αὐτόν (οὐ παρῆν γάρ) ἡ μήτηρπαρὰ τῶν ἀδελφῶν ποῦ ποτʼ ἦν ἐπεζήτει.„τέθνηκε, μῆτερ· ἄρτι πρωίης ὥρηςἦλθεν πάχιστον τετράπουν, ὑφʼ οὗ κεῖταιχηλῇ μαλαχθείς.“ ἡ δὲ φρῦνος ἠρώτα,φυσῶσʼ ἑαυτήν, εἰ τοσοῦτον ἦν ὄγκῳτὸ ζῷον. οἱ δὲ μητρί „παῦε, μὴ πρίου.θᾶσσον σεαυτήν“ εἶπον „ἐκ μέσου ῥήξεις,ἢ τὴν ἐκείνου ποσσότητα μιμήσῃ.“Ὅτι ἐπικίνδυνον τοῖς ἐλάττοσι παρατείνεσθαι τοῖς μείζοσι.Γέρων ποθʼ ἵππος εἰς ἀλητὸν ἐπράθη,✶ ✶ ✶ ✶ ✶ ✶ ✶ζευχθεὶς ὑπὸ μύλην ἑσπέρην τάλας πᾶσαν,καὶ δὴ στενάξας εἶπεν „ἐκ δρόμων οἵωνκαμπτῆρας οἵους ἀλφιτεῦσι γυρεύω.“μὴ λὴν ἐπαίρου πρὸς τὸ τῆς ἀκμῆς γαῦρον.πολλοῖς τὸ γῆρας εἰς πόνους ἀνηλώθη.Γλύψας ἐπώλει λύγδινόν τις Ἑρμείην.τὸν δʼ ἠγόραζον ἄνδρες, ὃς μὲν εἰς στήλην(υἱὸς γὰρ αὐτῷ προσφάτως ἐτεθνήκει),ὁ δὲ χειροτέχνημʼ ὡς θεὸν καθιδρύσων.ἦν δʼ ὀψέ, χὡ λιθουργὸς οὐκ ἐπεπράκει,συνθέμενος αὐτοῖς εἰς τὸν ὄρθρον αὖ δεῖξαιἐλθοῦσιν. ὁ δὲ λιθουργὸς εἶδεν ὑπνώσαςαὐτὸν τὸν Ἑρμῆν ἐν πύλαις ὀνειρείαις,„σὺ δή“ λέγοντα „τἀμὰ νῦν ταλαντεύῃ·ἓν γάρ με, νεκρὸν ἢ θεόν, σὺ ποιήσεις.“Γαλαῖ ποτʼ εἶχον καὶ μύες πρὸς ἀλλήλουςἄσπονδον αἰεὶ πόλεμον αἱμάτων πλήρη·γαλαῖ δʼ ἐνίκων. οἱ μύες δὲ τῆς ἥττηςἐδόκουν ὑπάρχειν αἰτίην σφίσιν ταύτην,ὅτι στρατηγοὺς οὐκ ἔχοιεν ἐκδήλους,ἀεὶ δʼ ἀτάκτως ὑπομένουσι κινδύνους.εἵλοντο τοίνυν τοὺς γένει τε καὶ ῥώμῃγνώμῃ τʼ ἀρίστους, εἰς μάχην τε γενναίους,οἳ σφᾶς ἐκόσμουν καὶ διεῖλον εἰς ἴλαςλόχους τε καὶ φάλαγγας, ὡς ἐν ἀνθρώποις.ἐπεὶ δʼ ἐτάχθη πάντα καὶ συνηθροίσθη,οἵ τε στρατηγοὶ λεπτὰ πηλίνων τοίχωνκάρφη μετώποις ἁρμόσαντες ἀκραίοιςἡγοῦντο παντὸς ἐκφανέστατοι πλήθους,καί τις γαλῆν μῦς προὐκαλεῖτο θαρσήσας.πάλιν δὲ φύζα τοὺς μύας κατειλήφει.ἇλλοι μὲν οὖν σωθέντες ἦσαν ἐν τρώγλαις·τοὺς δὲ στρατηγοὺς εἰστρέχοντας οὐκ εἴατὰ περισσὰ κάρφη τῆς ὀπῆς ἔσω δύνειν,μόνοι θʼ ἑάλον αὐτόθεν μυχῶν πρόσθεν.νίκης δʼ ἐπʼ αὐτοῖς καὶ τρόπαιον εἱστήκει,γαλῆς ἑκάστης μῦν στρατηγὸν ἑλκούσης.[λέγει δʼ ὁ μῦθος „εἰς τὸ ζῆν ἀκινδύνωςτῆς λαμπρότητος εὐτέλεια βελτίων.“]Γάλῇ ποτʼ ἀνδρὸς εὐπρεποῦς ἐρασθείσῃδίδωσι σεμνὴ Κύπρις, ἡ πόθων μήτηρ,μορφὴν ἀμεῖψαι καὶ λαβεῖν γυναικείηνκαλῆς γυναικός, ἧς τίς οὐκ ἰδὼν ἤρα;ἰδὼν δʼ ἐκεῖνος (ἐν μέρει γὰρ ἡλώκει)γαμεῖν ἔμελλεν. ᾐρμένου δὲ τοῦ δείπνουπαρέδραμεν μῦς· τὸν δὲ τῆς βαθυστρώτουκαταβᾶσα κοίτης ἐπεδίωκεν ἡ νύμφη.γάμου δὲ δαιτὴ λέλυτο, καὶ κακῶς παίξαςἔρως ἀπῆλθε· τῇ φύσει γὰρ ἡττήθη.Πρὸς τοὺς τὴν φύσιν τῶν πραγμάτων ὁρᾶν ὡς ἔχει μὴ βουλμένους, τῇ δὲ τούτων φαντασίᾳ πλανωμένους, ἔλεγχον ὁ μῦθἔχει.Δυσμαὶ μὲν ἦσαν Πλειάδων, σπόρου δʼ ὥρη,καί τις γεωργὸς πυρὸν εἰς νεὸν ῥίψαςἐφύλασσεν ἑστώς· καὶ γὰρ ἄκριτον πλήθειμέλαν κολοιῶν ἔθνος ἦλθε δυσφώνων,ψᾶρές τʼ ὄλεθρος σπερμάτων ἀρουραίων.τῷ δʼ ἠκολούθει σφενδόνην ἔχων κοίληνπαιδίσκος. οἱ δὲ ψᾶρες ἐκ συνηθείηςἤκουον εἰ τὴν σφενδόνην ποτʼ ᾐτήκει,καὶ πρὶν λαβεῖν ἔφευγον. εὗρε δὴ τέχνηνὁ γεωργὸς ἄλλην τόν τε παῖδα φωνήσαςἐδίδασκεν. ,,ὦ παῖ· χρὴ γὰρ ὀρνέων ἡμᾶςσοφὸν δολῶσαι φῦλον. ἡνίκʼ ἂν τοίνυνἔλθωσʼ, ἐγὼ μέν“ εἶπεν ,,ἄρτον αἰτήσω,σὺ δʼ οὐ τὸν ἄρτον, σφενδόνην δέ μοι δώσεις.“οἱ ψᾶρες ἦλθον κἀνέμοντο τὴν χώρην.ὁ δʼ ἄρτον ᾔτει, καθάπερ εἶχε συνθήκην·οἱ δʼ οὐκ ἔφευγον. τῷ δʼ ὁ παῖς λίθων πλήρητὴν σφενδόνην ἔδωκεν· ὁ δὲ γέρων ῥίψαςτοῦ μὲν τὸ βρέγμα, τοῦ δʼ ἔτυψε τὴν κνήμην,ἑτέρου τὸν ὦμον, οἱ δʼ ἔφευγον ἐκ χώρης.γέρανοι συνήντων καὶ τὸ συμβὰν ἠρώτων.καί τις κολοιῶν εἶπε ,,φεύγετʼ ἀνθρώπωνγένος πονηρόν, ἄλλα μὲν πρὸς ἀλλήλουςλαλεῖν μαθόντων, ἄλλα δʼ ἔργα ποιούντων.[δεινὸν τὸ φῦλον τῶν δόλῳ τι πραττόντων.]Δήμητρι ταῦρον ὄχλος ἀγρότης θύωνἅλω πλατεῖαν οἰνάροις ὑπεστρώκει . . . . .κρεῶν τραπέζας εἶχε καὶ πίθους οἴνου.ἐκ τῶν δὲ παίδων ἐσθίων τις ἀπλήστωςὑπὸ τῶν βοείων ἐγκάτων ἐφυσήθη,κἀπῆλθʼ ἐς οἴκους γαστρὸς ὄγκον ἀλγήσας.πεσὼν δʼ ἐν ὑγραῖς μητρὸς ἀγκάλαις „οἴμοι,τί ταῦτʼ;“ ἐφώνει „δυστυχὴς ἀποθνήσκω·τὰ σπλάγχνα γάρ, τεκοῦσα, πάντα μου πίπτει.“ἡ δʼ εἶπε „θάρσει κἀπόβαλλε, μὴ φείδου·οὐ γὰρ σά, τέκνον, ἀλλʼ ἐμεῖς τὰ τοῦ ταύρου.ὅταν ὀρφανοῦ τις οὐσίαν ἀναλώσαςἔπειτα ταύτην ἐκτίνων ἀποιμώζῃ,πρὸς τοῦτον ἄν τις καταχρέοιτο τῷ μύθῳ.Δύω μὲν υἱοὺς ἡ πίθηκος ὠδίνει,τεκοῦσα δʼ αὐτοῖς ἐστὶν οὐκ ἴση μήτηρ,ἀλλʼ ὃν μὲν αὐτῶν ἀθλίης ὑπʼ εὐνοίηςθάλπουσα κόλποις ἀγρίοις ἀποπνίγει,τὸν δʼ ὡς περισσὸν καὶ μάταιον ἐκβάλλει.κἀκεῖνος ἐλθὼν εἰς ἐρημίην ζῴει.τοιοῦτο πολλῶν ἐστὶν ἦθος ἀνθρώπων,οἷς ἐχθρὸς αἰεὶ μᾶλλον ἢ φίλος γίγνου.Δρῦν αὐτόριζον ἄνεμος ἐξ ὅρους ἄραςἔδωκε ποταμῷ· τὴν δʼ ἔσυρε κυμαίνωνπελώριον φύτευμα τῶν πρὶν ἀνθρώπων,πολὺς δὲ κάλαμος ἑκατέρωθεν εἰστήκειἐλαφρὸς ὄχθης ποταμίας ὕδωρ πίνων.θάμβος δὲ τὴν δρῦν εἶχε, πῶς ὁ μὲν λίηνλεπτός τις ὢν κἀβληχρὸς οὐκ ἐπεπτώκει,αὐτὴ δὲ τόσση φηγὸς ἐξεριζώθη.σοφῶς δὲ κάλαμος εἶπε ,,μηδὲν ἐκπλήσσου.σὺ μὲν μαχομένη ταῖς πνοαῖς ἐνικήθης,ἡμεῖς δὲ καμπτόμεσθα μαλθακῇ γνώμῃ,κἂν βαιὸν ἡμῶν ἄνεμος ἄκρα κινήσῃ.“κάλαμος μὲν οὕτως· ὁ δέ γε μῦθος ἐμφαίνειμὴ δεῖν μάχεσθαι τοῖς κρατοῦσιν, ἀλλʼ εἴκειν.Δαμάλης ἐν ἀγροῖς ἄφετος, ἀτριβὴς ζεύγλης,κάμνοντι καὶ σύροντι τὴν ὕνιν ταύρῳ„τάλας“ ἐφώνει „μόχθον οἷον ὀτλεύεις.“ὁ βοῦς δʼ ἐσίγα χὑπέτεμνε τὴν χώρην.ἐπεὶ δʼ ἔμελλον ἀγρόται θεοῖς θύειν,ὁ βοῦς μὲν ὁ γέρων εἰς νομὰς ἀπεζεύχθη,ὁ δὲ μόσχος ἁδμὴς κεῖνος εἵλκετο σχοίνῳδεθεὶς κέρατα, βωμὸν αἵματος πλήσων.κἀκεῖνος αὐτῷ τοιάδʼ εἶπε φωνήσας·„εἰς ταῦτα μέντοι μὴ πονῶν ἐτηρήθης.ὁ νέος παρέρπεις τὸν γέροντα, καὶ θύῃ,καί σου τένοντα πέλεκυς, οὐ ζυγὸς τρίψει.“Διδάσκει ἡμᾶς ὁ μῦθος ὅτι ἡ καλὴ ἐπιστήμη ἐκ θανάτουῥύεται.Δρυτόμοι τινὲς σχίσαντες ἀγρίαν πεύκηνἐνεῖραν αὐτῇ σφῆνας, ὡς διασταίηγένοιτό τʼ αὐτοῖς ὁ πόνος ὕστερον ῥᾴων.πεύκη στένουσα ,,πῶς ἄν“ εἶπε „μεμφοίμηντὸν πέλτκυν, ὅς μου μὴ προσῆκε τῇ ῥίζῃ,ὡς τοὺς ??ίστους σφῆνας, ὧν ἐγὼ μήτηρ;ἄλλος γὰρ ἄλλῃ μʼ ἐμπεσὼν διαρρήσσει.“ὁ??ῦθας ἡμῖν τοῦτο πᾶσι μηνύει,ὡς οὐδ ?? οὕτω δ??ὸν ἂν ὑπ᾿ ἀνθρώπωνπάθῃς τι τῶν ?? ὡς ὑπʼ οἰκείων.Δελφῖνες ἀεὶ διεφέροντο φαλαίναις.τούτοις παρῆλθε καρκίνος μεσιτεύων,ὡς εἴ τις ὢν ἄδοξος ἐν πολιτείαιςστάσιν τυράννων μαχομένων εἰρηνεύοι.Διέβαινε ποταμὸν ὀξὺν ὄντα τῷ ῥείθρῳκυρτὴ κάμηλος, εἶτʼ ἔχεζε. τοῦ δʼ ὄνθουφθάνοντος αὐτὴν εἶπεν „ἦ κακῶς πράττω·ἔμπροσθεν ἤδη τἀξόπισθέ μου βαίνει.“πόλις ἄν τις εἴποι τὸν λόγον τὸν Αἰσώπου,ἧς ἔσχατοι κρατοῦσιν ἀντὶ τῶν πρώτων.Διαρραγῆναί φασιν ἐκ μέσου νώτουδράκοντι μῆκος ἐξισουμένην σαύραν.βλάψεις σεαυτόν, κοὐδὲν ἄλλο ποιήσεις,ἂν τόν σε λίαν ὑπερέχοντα μιμήσῃ.Δεῖπνόν τις εἶχε λαμπρὸν ἐν πόλει θύσας.ὁ κύων δὲ τούτου κυνὶ φίλῳ συναντήσαςἐλθεῖν πρὸς αὐτὸν ἐπὶ τὸ δεῖπνον ἠρώτα.κἀκεῖνος ἦλθε· τὸν δὲ τοῦ σκέλους ἄραςὁ μάγειρος ἐκτὸς ἐξέριψε τοῦ τοίχουἐς τὴν ἄγυιαν. τῶν κυνῶν δʼ ἐρωτώντωνὅπως ἐδείπνησʼ, εἶπε ,,πῶς γὰρ ἂν κρεῖττον,ὃς οὐδὲ ποίαν ἠλόων με γινώσκω;“Ὅτι τοῖς μὴ λόγῳ τοῖς πράγμασιν ἐγχειροῦσιν ἕπεται πολλάκιςτὸ κακῶς ἐν αὐτοῖς πάσχειν.Ἔλαφος κεράστης ὑπὸ τὸ καῦμα διψήσαςλίμνης ὕδωρ ἔπινεν ἡσυχαζούσης.ἐκεῖ δʼ ἑαυτοῦ τὴν σκιὰν θεωρήσαςχηλῆς μὲν ἕνεκα καὶ ποδῶν ἐλυπήθη,ἐπὶ τοῖς δὲ κέρασιν ὡς καλοῖς ἄγαν ηὔχει.παρῆν δὲ νέμεσις, ἣ τὰ γαῦρα πημαίνει.κυνηγέτας γὰρ ἄνδρας εἶδεν ἐξαίφνηςὁμοῦ σαγήναις καὶ σκύλαξιν εὐρίνοις,ἰδὼν δʼ ἔφευγε, δίφαν οὐδέπω παύσας,καὶ μακρὸν ἐπέρα πεδίον ἴχνεσιν κούφοις.ἐπεὶ δὲ δὴ σύνδενδρον ἦλθεν εἰς ὕλην,κέρατα θάμνοις ἐμπλακεὶς ἐθηρεύθη,καὶ ταῦτʼ ἔφη· „δύστηνος ὡς διεψεύσθην·οἱ γὰρ πόδες μʼ ἔσῳζον, οἷς ἐπῃδούμην,τὰ κέρατα δὲ προὔδωκεν, οἷς ἐγαυρούμην.“[περὶ τῶν σεαυτοῦ πραγμάτων ὅταν κρίνῃς,μηδὲν βέβαιον ὑπολάβῃς προγινώσκων,μηδʼ αὖτʼ ἀπογνῷς, μηδ᾿ ἀπελπίσῃς· οὕτωσφάλλουσιν ἡμᾶς ἐνίοθʼ αἱ πεποιθήσεις.]Ἐνέμοντο ταῦροι τρεῖς ἀεὶ μετʼ ἀλλήλων.λέων δὲ τούτους συλλαβεῖν ἐφεδρεύων,ὁμοῦ μὲν αὐτοὺς οὐκ ἔδοξε νικήσειν,λόγοις δʼ ὑπούλοις διαβολαῖς τε συγκρούωνἐχθροὺς ἐποίει, χωρίσας δʼ ἀπʼ ἀλλήλωνἕκαστον αὐτῶν ἔσχε ῥᾳδίαν θοίνην.ὅταν μάλιστα ζῆν θέλῃς ἀκινδύνως,ἐχθροῖς ἀπίστει, τοὺς φίλους δʼ ἀεὶ τήρει.Ἔνιφεν ὁ Ζεύς· αἰπόλος δέ τις φεύγωνεἰς ἄντρον εἰσήλαυνε τῶν ἀοικήτωντὰς αἶγας ἁδρῇ χιόνι λευκανθιζούσας.εὑρὼν δʼ ἐκεῖ τάχιον εἰσδεδυκυίαςαἶγας κερούχους ἀγρίας, πολὺ πλείουςὧν αὐτὸς ἦγε, μείζονάς τε καὶ κρείσσους,ταῖς μὲν φέρων ἔβαλλε θαλλὸν ἐξ ὕλης,τὰς δʼ ἐνδίους ἀφῆκε μακρὰ λιμώττειν.ὡς δʼ ᾐθρίαζε, τὰς μὲν εὗρε τεθνώσας,αἱ δʼ οὐκ ἔμειναν, ἀλλʼ ὀρῶν ἀβοσκήτωνἀνέμβατον δρυμῶνα ποσσὶν ἠρεύνων.ὁ δʼ αἰπόλος γελαστὸς ἦλθεν εἰς οἴκους,αἰγῶν ἔρημος· ἐλπίσας δὲ τὰς κρείσσους,οὐκ ὤνατ᾿ οὐδʼ ὧν αὐτὸς εἶχεν ἐκ πρώτης.Ὁ μῦθος ἡμᾶς ἐκδιδάσκει μηδαμῶς τῶν οἰκείων ἀμελεῖν, μά-λιστα κέρδους ἕνεκα ἀμφιβόλου ὑπάρχοντος.Ἔλαφος καθʼ ὕλην γυῖα κοῦφα ναρκήσαςἔκειτο πεδίων ἐν χλόῃ βαθυσχίνῳ,ἐξ ἧς ἑτοῖμον χιλὸν εἶχε πεινήσας.ἤρχοντο δʼ ἀγέλαι ποικίλων ἐκεῖ ζῴωνἐπισκοπούντων· ἦν γὰρ ἀβλαβὴς γείτων.ἐλθὼν δʼ ἕκαστος τῆς πόας ἀποτρώγωνᾔει πρὸς ὕλας· ✶ ✶ ✶ ✶ ✶ἔλαφος δὲ λιμῷ κοὐ νόσῳ κατεσκλήκει,μή πω κορώνην δευτέραν ἀναπλήσας,ὃς εἰ φίλους οὐκ ἔσχε, κἂν γεγηράκει.Ὁ μῦθος τοῦτο λέγει, δεῖν τὰ ὁπωσοῦν ἐπιόντα δεινὰ λόγοιςἐξευμαρίζειν ἠπίοις, καὶ τὸ τούτων ὀχληρὸν ἀποπαύειν.Ἐν τοῖς παλαιοῖς ἦν ἀνὴρ ὑπεργήρως,εἶχεν δὲ πολλοὺς παῖδας· οἷς ἐπισκήπτων(ἔμελλε γὰρ δὴ τὸν βίον τελευτήσειν)ἐκέλευε λεπτῶν, εἴ τις ἔστι που, ῥάβδωνδέσμην ἐνεγκεῖν. ἧκέ τις φέρων ταύτην.„πειρᾶσθε δή μοι, τέκνα, σὺν βίῃ πάσῃῥάβδους κατᾶξαι δεδεμένας σὺν ἀλλήλαις.“οἱ δʼ οὐ γὰρ ἡδύναντο· „κατὰ μίαν τοίνυνπειρᾶσθʼ.“ ἑκάστης δʼ εὐχερῶς καταγείσης,,,ὦ παῖδες, οὕτως“ εἶπεν, „ἂν μὲν ἀλλήλοιςὁμοφρονῆτε πάντες, οὐδʼ ἂν εἷς ὑμᾶςβλάεψαι δύναιτο, κἂν μέγιστον ἰσχύῃ·ἢν δʼ ἄλλος ἄλλου χωρὶς ἦτε τὴν γνώμην,πείσεσθʼ ἕκαστος ταὐτὰ τῇ μιᾷ ῥάβδῳ.“[φιλαδελφία μέγιστον ἀγαθὸν ἀνθρώποις,ἣ καὶ ταπεινοὺς ὄντας ἦρεν εἰς ὕψος.]Ὁ μῦθος ἡμᾶς ἐκδιδάσκει ὅσον τὸ τῆς ὁμονοίας καλόν, καὶ τίπάλιν τὸ ἐπιζήμιον τοῖς μηδαμῶς ταύτην κεκτημένοις.Ἐν ὁδῷ τις Ἑρμῆς τετράγωνος εἱστήκει,λίθων δʼ ὑπʼ αὐτῷ σωρὸς ἦν. κύων τούτῳεἶπεν προσελθών „χαῖρε πρῶτον, Ἑρμεία·ἔπειτʼ ἀλεῖψαι βούλομαί σε, μηδʼ οὕτωθεὸν παρελθεῖν, καὶ θεὸν παλαιστρίτην.ὁ δʼ εἶπεν ,,ἂν μὴ τοῦτό μοὐπιλιχμήσῃςτοὔλαιον ἐλθών, μηδέ μοι προσουρήσῃς,χάριν εἴσομαί σοι· καὶ πλέον με μὴ τίμα.“Ὅτι τοῖς κακοῖς ἀρκεῖ τέως, οὐκ ἄλλως πως δυναμένοις δρᾶσαιτὰ βελτίω, κἂν τῶν συνήθων αὐτῶν αἰτιῶν ἀργῆσαι.Ἐκάθευδε νύκτωρ ἐργάτης ὑπʼ ἀγνοίαςφρέατος ἐγγύς. τῆς τύχης δʼ ἐπιστάσηςἔδοξʼ ἀκούειν ,,οὗτος, οὐκ ἐγερθήσῃ;μή σου πεσόντος αἰτίη παῤ ἀνθρώποιςἐγὼ λέγωμαι καὶ κακὴν λάβω φήμην.ἐμοὶ γὰρ ἐγκαλοῦσι πάντα συλλήβδην,ὅσ᾿ ἂν παῤ αὑτοῦ δυστυχῇ τις ἢ πταίῃ.“Ἔλεγχος τῶν εἱμαρμένην δοξαζόντων καὶ ἀνάγκῃ τὰ τῆς ἡμῶνἐξουσίας ὑποβαλλόντων καὶ μὴ τῷ αὐτεξουσίῳ εἰς δέον κεχρη-μένων.Ἔφευγ᾿ ἀλώπηξ, τῆς δʼ ὄπισθε φευγούσηςκυνηγὸς ἐτρόχαζεν. ἡ δʼ ἐκεκμήκει,δρυτόμον δʼ ἰδοῦσα ,,πρὸς θεῶν σε σωτήρων,κρύψον με ταύταις αἷς ἔκοψας αἰγείροις,καὶ τῷ κυνηγῷ“ φησί „μή με μηνύσῃς.“ὁ δʼ οὐ προδώσειν ὤμνυ᾿· ἡ δʼ ἀπεκρύφθη.ἦλθεν κυνηγός, καὶ τὸν ἄνδῤ ἐπηρώτατῇδʼ ἀλώπηξ καταδέδυκεν ἢ φεύγει.„οὐκ εἶδον“ εἶπε, τῷ δὲ δακτύλῳ νεύωντὸν τόπον ἐδείκνυʼ οὗ πανοῦργος ἐκρύφθη.ὁ δʼ οὐκ ἐπισχών, τῷ λόγῳ δὲ πιστεύσας,παρῆλθε. θερμοῦ δʼ ἐκφυγοῦσα κινδύνουκερδὼ παχείας ἐξέκυπτεν αἰγείρου,σεσηρὸς αἰκάλλουσα. τῇ δʼ ὁ πρεσβύτης„ζωαγρίους μοι χάριτας“ εἶπεν „ὀφλήσεις.„ἐρρυσάμην σε“ φησίν· „ἀλλά μου μνήσκου.“,πῶς οὐκ ἄν, εἶπεν ,ὧν γε μάρτυς εἰστήκειν;ἔρρωσο τοίνυν, καὶ τὸν Ὅρκον οὐ φεύξῃφωνῇ με σῴσας, δακτύλῳ δʼ ἀποκτείνας.‘[σοφὸν τὸ θεῖον κἀπλάνητον· οὐδʼ ἄν τιςλαθεῖν ἐπιορκῶν προσδοκᾷ, δίκην φεύγει.]Εὐκαίρως ὁ μῦθος ῥηθήσεται πρὸς ἐκείνους τοὺς χρηστὰ μὲνἐπαγγελλομένους, δόλια δὲ καὶ φαῦλα ἐργαζομένους.Ἔν τῴ ποτʼ οἴκῳ πρόβατον εἶχέ τις χήρα,θέλουσα δʼ αὐτοῦ τὸν πόκον λαβεῖν μείζωἔκειρεν ἀτέχνως, τῆς τε σαρκὸς οὐ πόρρωτὸν μαλλὸν ἐψάλιζεν, ὥστε τιτρώσκειν.ἀλγοῦν δὲ πρόβατον εἶπε „μή με λυμαίνου·πόσην γὰρ ὁλκὴν τοὐμὸν οἷμα προσθήσει;ἀλλʼ εἰ κρεῶν, δέσποινα, τῶν ἐμῶν χρῄζεις,ἔστιν μάγειρος, ὅς με συντόμως θύσει·εἰ δʼ εἰρίων πόκου τε κοὐ κρεῶν χρῄζεις,πάρεστι κουρεύς, ὃς κερεῖ με καὶ σῴσει.“Πρὸς τοὺς μετὰ ἀπειρίας τοῖς πράγμασιν ἐγχειροῦντας, ἐξ ἦςοὐ τοσοῦτον τὸ κέρδος ὅση βλάβη προσγίνεται.Εἰς ἄστυ τετράκυκλον ἄρρενες ταῦροιἅμαξαν ὤμοις εἷλκον· ἡ δʼ ἐτετρίγει.καὶ τὸν βοώτην θυμὸς εἷλε, τῇ δʼ οὕτωςἐγγὺς προσελθὼν εἶπεν ὡς ἀκουσθῆναι.,,ὦ παγκάκιστον κτημάτων, τί δὴ κρώζειςἄλλων ἐπʼ ὤμοις φερομένη σιωπώντων;“[κακοῦ πρὸς ἀνδρός ἐστι μακρὸν οἰμώζεινἄλλων πονούντων, ὡσπερεὶ κάμνων αὐτὸς.]Ὁ μῦθος τοῦτο λέγει, μηδαμῶς ἐν τοῖς πράγμασιν ἄλλων πο-νουμένων ἄλλους ἀδίκως οἰμώζειν καὶ πόνους ἀλλοτρίους ἑαυ-τοῖς ἐπιγράφειν.Εἰς λύκον ἀλώπηξ ἐμπεσοῦσα δειλαίηζωγρεῖν ἐδεῖτο, μηδὲ γραῦν ἀποκτείνειν.ὁ δʼ ,,ἂν λόγους μοι τρεῖς ἀληθινούς εἴπῃς,ἐγώ σε νὴ τὸν Πᾶνα“ φησί „ζωγρήσω.“ἡ δʼ „εἴθε μέν μοι πρῶτα μὴ συνηντήκοις·ἔπειτα δʼ εἴθε τυφλὸς ὢν ὑπηντήκοις·τρίτον δʼ ἐπʼ αὐτοῖς εἴθε μὴ σύγʼ εἰς ὥραςἵκοιο, μηδὲ πάλιν ἐμοὶ συναντήσαις·“Ὅτι πολλάκις αἱ περιστάσεις πεφύκασι καὶ παρὰ γνώμην τὰσιγῆς ἄξια εἰς τοὐμφανὲς ἄγειν.Εὐνοῦχος ἦλθε πρὸς θύτην ὑπὲρ παίδωνσκεψόμενος. ὁ θύτης δʼ ἁγνὸν ἧπαρ ἁπλώσας„ὅταν μέν“ εἶπε „τοῦτʼ ἴδω, πατηρ γίγνῃ,ὅταν δὲ τὴν σὴν ὄψιν, οὐδʼ ἀνὴρ φαίνῃ.“Πρὸς τοὺς τὰς εὐχὰς ὑπὲρ τῶν οὐ δεόντων ποιουμένους, ἢ καὶἄλλως μὴ δυναμένων γενέσθαι.Ἕνα βοῦν τις εἶχε, τὴν ὄνον δὲ συζεύξαςἠροτρία, πτωχῶς μέν, ἀλλʼ ἀναγκαίως.ἐπεὶ δὲ τοὖργον ἐτετέλεστο καὶ λύεινἔμελλεν αὐτούς, εἶτʼ ὄνος διηρώτατὸν βοῦν „τίς ἄξει τῷ γέροντι τὰ σκεύη;“ὁ δὲ βοῦς πρὸς αὐτὴν εἶπεν „ὅσπερ εἰώθει.“Εὐτεκνίης ἔπαθλα πᾶσι τοῖς ζῴοιςὁ Ζεὺς ἔθηκε, πάντα δʼ ἔβλεπεν κρίνων.ἦλθεν δὲ καὶ πίθηκος, ὡς καλὴ μήτηρπίθωνα γυμνὸν σιμὸν ᾐρμένη κόλποις.γέλως δʼ ἐπʼ αὐτῷ τοῖς θεοῖς ἐκινήθη.ἡ δʼ εἶπεν οὕτω. „Ζεὺς μὲν οἶδε τὴν νίκην,ἐμοὶ δὲ πάντων οὗτός ἐστι καλλίων.“[ὁ λόγος δοκεῖ μοι πᾶσι τοῦτο σημαίνειν,τά γʼ αὐτὸς αὐτοῦ πᾶς τις εὐπρεπῆ κρίνει.]Ἑρμῆς ἅμαξαν ψευσμάτων τε πληρώσαςἀπάτης τε πολλῆς καὶ πανουργίας πάσηςἤλαυνε διὰ γῆς, ἄλλο φῦλον ἐξ ἄλλουσχέδην ἀμείβων καὶ μέρος τι τῶν δώρωννέμων ἑκάστῳ μικρόν. ὡς δὲ τῷ χώρῳτῷ τῶν Ἀράβων ἐπῆλθε καὶ διεξῄει,λέγουσιν αὐτοῦ συντριβεῖσαν ἐξαίφνηςἐπισταθῆναι τὴν ἅμαξαν. οἱ δʼ ὥσπερπολύτιμον ἁρπάζοντες ἐμπόρου φόρτον,ἐκένωσαν αὐτὴν οὐδʼ ἀφῆκαν εἰς ἄλλουςἔτι προελθεῖν, καίπερ ὄντας, ἀνθρώπουςἐντεῦθεν Ἄραβές εἰσιν, ὡς ἐπειράθην,ψεῦσταί τε καὶ γόητες, ὧν ἐπὶ γλώσσηςοὐδὲν κάθηται ῥῆμα τῆς ἀληθείας.Ζεὺς ἐν πίθῳ τὰ χρηστὰ πάντα συλλέξαςἔθηκεν αὐτὸν πωμάσας παῤ ἀνθρώπῳ.ὁ δʼ ἀκρατὴς ἄνθρωπος εἰδέναι σπεύδωντί ποτʼ ἦν ἐν αὐτῷ, καὶ τὸ πῶμα κινήσας,διῆκʼ ἀπελθεῖν αὐτὰ πρὸς θεῶν οἴκους,κἀκεῖ πέτεσθαι τῆς τε γῆς ἄνω φεύγειν.μόνη δʼ ἔμεινεν ἐλπίς, ἣν κατειλήφειτεθὲν τὸ πῶμα. τοιγὰρ ἐλπὶς ἀνθρώποιςμόνη σύνεστι, τῶν πεφευγότων ἡμᾶςἀγαθῶν ἕκαστον ἐγγυωμένη δώσειν.Ζεὺς καὶ Ποσειδῶν, φασί, καὶ τρίτη τούτοιςἤριζʼ Ἀθηνᾶ, τίς καλόν τι ποιήσει.ποιεῖ μὲν ὁ Ζλεὺς ἐκπρεπέστατον ζῴωνἄνθρωπον, ἡ δὲ Παλλὰς οἶκον ἀνθρώποις,ὁ δʼ αὖ Ποσειδῶν ταῦρον. ᾑρέθη τούτοιςκριτὴς ὁ μῶμος· ἔτι γὰρ ἐν θεοῖς ᾤκει.κἀκεῖνος, ὡς πέφυκε, πάντας ἐχθραίνων,πρῶτον μὲν εὐθὺς ἔψεγεν τὸ τοῦ ταύρου,τῶν ὀμμάτων τὰ κέρατα μὴ κάτω κεῖσθαι,ὡς ἂν βλέπων ἔτυπτε· τοῦ δέ γʼ ἀνθρώπου,μὴ σχεῖν θυρωτὰ μηδʼ ἀνοικτὰ τὰ στήθη,ὡς ἂν βλέποιτʼ ἐς τὸν πέλας τί βουλεύοι·τῆς οἰκίας δέ, μὴ τροχοὺς σιδηρείουςἐν τοῖς θεμελίοις γεγονέναι, τόπους ἄλλουςσυνεξαμείβειν δεσπόταισιν ἐκδήμοις.τί οὖν ὁ μῦθός φησιν ἐν διηγήσει;πειρῶ τι ποιεῖν, τὸν φθόνον δὲ μὴ κρίνειν.ἀρεστὸν ἁπλῶς οὐδέν ἐστι τῷ μώμῳ.Ζωμοῦ χύτρᾳ μῦς ἐμπεσών ἀπωμάστῳκαὶ τῷ λίπει πνιγόμενος ἐκπνέων τʼ ἤδη„βέβρωκα“ φησί „καὶ πέπωκα καὶ πάσηςτρυφῆς πέπλησμαι· καιρός ἐστί μοι θνήσκειν.[τότʼ ἂν λίχνος γένοιο μῦς ἐν ἀνθρώποις,ἂν τὸ καταβλάπτον ἡδὺ μὴ παραιτήσῃ.]Ὅτι τὰ ἐπερχόμενα κατὰ ἀνάγκην κακὰ εἰώθασί τινες τοιούτοιςἐξομαλίζειν λόγοις.Ἤιει κυνηγὸς ἐξ ὄρους κυνηγήσας,ᾔει δὲ γριπεὺς κύρτον ἰχθύων πλήσας.καί πως συνηβόλησαν οἱ δύʼ ἀλλήλοις,χὡ μὲν κυνηγὸς ἰχθύων ἁλιπλώων,θήραν δʼ ὁ γριπεὺς ᾑρέτιζεν ἀγρείην,τά τʼ εἶχον ἀντέδωκαν. εἶτα τὴν θήρηνἤμειβον ἀεί, δεῖπνα δʼ εἶχον ἡδίω,ἕως τις αὐτοῖς εἶπεν „ἀλλὰ καὶ τούτωντὸ χρηστὸν ἐξολεῖτε τῇ συνηθείᾳ,πάλιν δʼ ἕκαστος ἃ πρὶν εἶχε ζητήσει.“Ὅτι πᾶς δυσάρεστος, τοῦ παρόντος ἡδέος μικρόν τι ἀπολαύσας,εὐθὺς τὴν ἐπιθυμίαν ἐφʼ ἕτερον τρέπει.Ἡμίονος ἀργὸς χιλὸν ἐσθίων φάτνηςκαὶ κριθιάσας ἐτρόχαζε κἀφώνει,τένοντα σείων, „ἵππος ἐστί μοι μήτηρ,ἐγὼ δʼ ἐκείνης οὐδὲν ἐν δρόμοις ἥττων.“ἄφνω δʼ ἔπαυσε τὸν δρόμον κατηφήσας·ὄνου γὰρ εὐθὺς πατρὸς ὢν ἀνεμνήσθη.Ὁ μῦθος διδάσκει ἡμᾶς μὴ μέγα φρονεῖν ἐν ταῖς εὐημερίαις,μάλιστα δὲ τοὺς ἐξ ἀγενῶν προγόνων κατὰ τύχην δοξασθέντας.Ἦν τις κατʼ οἴκους ἀνδρὸς εὐσεβοῦς ἥρωςἔχων ἐν αὐλῇ τέμενος, ἔνθα δὴ θύωνστέφων τε βωμοὺς καὶ καταβρέχων οἴνῳπροσηύχετʼ ἀεί „χαῖρε, φίλταθʼ ἡρώων,καὶ τὸν σύνοικον ἀγαθὰ δαψιλῆ ποίει.“κἀκεῖνος αὐτῷ νυκτὸς ἐν μέσαις ὥραις„ἀγαθὸν μέν“ εἶπεν „οὐδʼ ἂν εἷς τις ἡρώωνὦ τᾶν παράσχοι· ταῦτα τοὺς θεοὺς αἴτει·κακῶν δὲ πάντων, ἅ γε σύνεστιν ἀνθρώποις,δοτῆρες ἡμεῖς. τοιγὰρ εἰ κακῶν χρῄζεις,εὔχου· παρέξω πολλά, κἂν ἓν αἰτήσῃς.πρὸς ταῦτα λοιπὸν αὐτὸς οἶδας εἰ θύσεις.“Ὅτι τοὺς πονηροὺς οὐ δεῖ αἰτεῖν ἀγαθά· οὐ γὰρ παρέξουσιν.εἰ δὲ κακά τις αἰτεῖται, ἑτοίμως μᾶλλον παρέχουσι.Ἤριζον ἐλάτη καὶ βάτος πρὸς ἀλλήλας.ἐλάτης δʼ ἑαυτὴν πολλαχῶς ἐπαινούσης„καλὴ μέν εἰμι καὶ τὸ μέτρον εὐμήκης,καὶ τῶν νεφῶν σύνοικος ὀρθίη φύω,στέγη τε μελάθρων εἰμὶ καὶ τρόπις πλοίων,δένδρων τοσούτων ἐκπρεπεστάτη πάντων“,βάτος πρὸς αὐτὴν εἶπεν „ἢν λάβῃς μνήμηντῶν πελέκεών τε τῶν ἀεί σε κοπτόντων,τῶν πριόνων τε τῶν ἀεί σε τεμνόντων,βάτος γενέσθαι καὶ σὺ μᾶλλον αἱρήσῃ.“ἅπας ὁ λαμπρὸς τῶν ἐλαττόνων μᾶλλονκαὶ δόξαν ἔσχε χὑπέμεινε κινδύνους.Ὁ μῦθος πρὸς τοὺς κοσμικαῖς ἀρχαῖς μεγαλοφρονοῦντας καὶδιὰ τοῦτο τῶν πέλας κατεπαιρομένους, οἳ μετὰ αὐταρκείας βι-οῦντες κἀντεῦθεν τῶν μεγάλων ἐκφεύγουσι κινδύνων.Ἤριζε τεφρὴ γέρανος εὐφυεῖ ταῷσείοντι χρυσᾶς πτέρυγας. ,,ἀλλʼ ἐγὼ ταύταιςἡ γέρανος εἶπεν, ,,ὧν σὺ τὴν χρόην σκώπτεις,ἄστρων σύνεγγυς ἵπταμαί τε καὶ κράζω·σὺ δʼ ὡς ἀλέκτωρ ταῖσδε ταῖς καταχρύσοιςχαμαὶ πτερύσσῃ“ φησίν, ,,οὐδʼ ἄνω φαίνῃ.“θαυμαστὸς εἶναι σὺν τρίβωνι βουλοίμηνἢ ζῆν ἀδόξως πλουσίᾳ σὺν ἐσθῆτι.Θεῶν Προμηθεύς ἦν τις, ἀλλὰ τῶν πρώτων.τοῦτον πλάσασθαί φασι δεσπότην ζῴωνἄνθρωπον ἐκ γῆς, ἐκ δὲ τοῦ δύω πήραςκρεμάσαι τένοντός φασι τῶν ἐν ἀνθρώποιςκακῶν γεμούσας, τὴν πρόσω μὲν ὀθνείων,ἰδίων δὲ τὴν ὄπισθεν, ἥτις ἦν μείζων.διό μοι δοκοῦσι συμφορὰς μὲν ἀλλήλωνβλέπειν ἀκριβῶς, ἀγνοεῖν δὲ τὰς οἴκοι.Θήρης ὄναγρος καὶ λέων ἐκοινώνουν.ἀλκῇ μὲν ὁ λέων, ὁ δʼ ὄνος ἦν ποσὶν κρείσσων.ἐπεὶ δὲ λείαν εἶχον ἄφθονον ζῴων,ὁ λέων μερίζει, καὶ τίθησι τρεῖς μοίρας,καὶ „τὴν μὲν αὐτός“ φησί „λήψομαι πρῶτος·βασιλεὺς γάρ εἰμι· λήψομαι δὲ κἀκείνηνὡς ἐξ ἴσου κοινωνός. ἡ τρίτη δʼ αὕτηκακόν τι δώσει μὴ θέλοντί σοι φεύγειν.“μέτρει σεαυτόν· πρᾶγμα μηδὲν ἀνθρώπῳδυνατωτέρῳ σύναπτε μηδὲ κοινώνει.Θεοῖς Ἀπόλλων ἔλεγε μακρὰ τοξεύων·„οὐκ ἂν βάλοι τις πλεῖον, οὐδὲ τοξεύσει.“ὁ Ζεὺς δὲ παίζων ἠρίδαινε τῷ Φοίβῳ.Ἑρμῆς δʼ ἔσειεν Ἄρεος ἐν κυνῇ κλήρους.λαχὼν δʼ ὁ Φοῖβος, χρυσέην τε κυκλώσαςτόξοιο νευρήν, ὀξέως ἀφεὶς πρῶτοςτὸ βέλος ἔπηξεν ἐντὸς ἑσπέρου κήπου.ὁ Ζεὺς δὲ διαβὰς ταὐτὸ μέτρον εἱστήκει,καί „ποῦ βάλω, παῖ,“ φησίν ,,οὐκ ἔχω χώραν.“τόξου δὲ νίκην ἔλαβε μηδὲ τοξεύσας.Ὅτι ἔστι τινὰ καὶ κόπου χωρὶς νίκην ἄρασθαι, σοφῶς τοῖςπράγμασι κεχρημένον.Θάμνου λαγωὸν δασύποδʼ ἐξαναστήσαςκύων ἐδέωκεν οὐκ ἄπειρος ἀγρεύειν,δρόμῳ δʼ ἐλείφθη. καί τις αἰπόλος σκώπτων„ὁ πηλίκος σου“ φησίν „εὑρέθη θάσσων.“ὁ δʼ εἶπεν ,,ἄλλως ἄλλον ἁρπάσαι σπεύδωντρέχει τις, ἄλλως δʼ αὑτὸν ἐκ κακοῦ σῴζων.“Θεῶν γαμούντων, ὡς ἕκαστος ἐζεύχθη,ἐφʼ ἄπασι Πόλεμος ἐσχάτῳ παρῆν κλήρῳ.Ὕβριν δὲ γήμας, ἣν ἄῤ ὕστατʼ εἰλήφει,ταύτης περισσῶς, ὡς λέγουσιν, ἠράσθη,ἕπεται δὲ ταύτῃ πανταχοῦ βαδιζούσῃ.μήτʼ οὖν ἔθνη που, μὴ πόλεις τὰς ἀνθρώπωνὕβρις ἐπέλθοι, προσγελῶσα τοῖς δήμοις,ἐπεὶ μετʼ αὐτὴν πόλεμος εὐθέως ἥξει.Ἰδὼν γεωργὸς νῆα ναυτίλων πλήρηβάπτουσαν ἤδη κῦμα κυρτὸν ἐκ πρῴρης,„ὦ πέλαγος“ εἶπεν, „εἴθε μήποτʼ ἐπλεύσθης,ἀνηλεὲς στοιχεῖον ἐχθρὸν ἀνθρώποις.“ἤκουσε δʼ ἡ θάλασσα, καὶ γυναικείηνλαβοῦσα φωνὴν εἶπε „μή με βλασφήμει·ἐγὼ γὰρ ὑμῖν οὐδὲν αἰτίη τούτων,ἄνεμοι δέ, πάντων ὧν ἐγὼ μέση κεῖμαι.τούτων δὲ χωρὶς ἂν ἴδῃς με καὶ πλεύσῃς,ἐρεῖς με τῆς σῆς ἠπιωτέρην γαίης.“[ὅτι πολλὰ χρηστὰ πράγμαθʼ αἱ κακαὶ χρήσειςτρέπουσιν εἰς τὸ χεῖρον, ὡς δοκεῖν φαῦλα.]Ὁ μῦθος οὗτος ἐλέγχει ἐκείνους οἵτινες διαβολαῖς πρὸς τοὺςυνάστας βλάπτειν πεφύκασι τοὺς πέλας, οἳ παραπλήσιοί εἰσινἀνέμοις χειμερίοις.Ἶρίς ποτʼ οὐρανοῖο πορφυρῆ κῆρυξπτηνοῖσι κάλλους εἶπεν ἐν θεῶν οἴκοις.ἀγῶνα κεῖσθαι· πᾶσι δʼ εὐθὺς ἠκούσθη,καὶ πάντα θείων ἔσχεν ἵμερον δώρων.ἔσταζε πέτρης αἰγὶ δυσβάτου κρήνη,καὶ θερινὸν ὕδωρ καὶ διαυγὲς εἰστήκει·πάντων τʼ ἐπʼ αὐτὸ φῦλον ἦλθεν ὀρνίθων,πρόσωπα δʼ αὑτῶν ἐξέλουε καὶ κνήμας,ἔσειε ταρσούς, ἐκτένιζε τὰς χαίτας.ἦλθεν δʼ ἐκείνην καὶ κολοιὸς εἰς κρήνηνγέρων, κορώνης υἱός, ἄλλο δʼ ἐξ ἄλλουπτερὸν καθύγρων ἐντὸς ἁρμόσας ὤμωνμόνος τὰ πάντων ποικίλως ἐκοσμήθη,καὶ πρὸς θεοὺς ἤιξεν αἰετοῦ κρείσσων.ὁ Ζεὺς δʼ ἐθάμβει, καὶ παρεῖχε τὴν νίκην,εἰ μὴ χελιδὼν αὐτόν, ὡς Ἀθηναία,ἤλεγξεν ἑλκύσασα τὸ πτερὸν πρώτη.ὁ δʼ εἶπεν αὐτῇ „μή με συκοφαντήσῃς.τὸν δʼ ἆρα τρυγὼν ἐσπάραττε καὶ κίχλακαὶ κίσσα καὶ κορυδαλὸς οὑν τάφοις σπίζων,χὡ νηπίων δὲ φηλὸς ὀρνέων ἵρηξ,τά τʼ ἄλλʼ ὁμοίως. καὶ κολοιὸς ἐγνώσθη.[ὦ παῖ, σεαυτὸν κόσμον οἰκεῖον κόσμει·ξένοις γὰρ ἐμπρέπων στερηθήσῃ τούτων.]Ὅτι οἱ νόθον καὶ ἐπείσακτον αὑτοῖς περιθέντες κόσμον ἀλλοτρίῳ τε κάλλει σεμνυνόμενοι, εἴ ποτε τοῦ τοιούτου γυμνωθεῖεν,γέλως λοιπὸν τοῖς πρὶν ἀγνοοῦσιν ὁρῶνται.Ἴκτινος ἄλλην εἶχεν ὀξέην κλάγγα·ἵππου δʼ ἀκούσας χρεμετίσαντος εὐφώνως,μιμούμενος τὸν ἵππον οὔτε τὴν κρείσσωφωνὴν θελήσας ἔσχεν οὔτε τὴν πρώτην.Ὅτι οἱ τῶν ἀδυνάτων ἐρῶντες ἔσθʼ τε καὶ τῶν μετὰ χεῖραςἀστοχοῦσι.Ἵππος τε καὶ βοῦς καὶ κύων ὑπὸ ψύχουςκάμνοντες ἦλθον οἰκίην ἐς ἀνθρώπου.κἀκεῖνος αὐτοῖς τὰς θύρας ἀναπλώσαςπαρῆγεν ἔνδον, καὶ παῤ ἑστίῃ θάλψαςπυρὸς γεμούσῃ παρετίθει τι τῶν ὄντων,κριθὰς μὲν ἵππῳ, λάθυρα δʼ ἐργάτῃ ταύρῳ·ὁ κύων γὰρ αὐτῷ συντράπεζος εἱστήκει.ξενίας δʼ ἀμοιβὴν ἀντέδωκαν ἀνθρώπῳμερίσαντες αὐτῷ τῶν ἐθῶν ἀφʼ ὧν ἔζων,ὁ μὲν ἵππος εὐθύ· διόπερ ἐν χρόνοις πρώτοιςἕκαστος ἡμῶν γαῦρός ἐστι τὴν γνώμην·ὁ δὲ βοῦς μετʼ αὐτόν· διόπερ εἰς μέσους ἥκωνμοχθεῖ φίλεργός τʼ ἐστὶν ὄλβον ἀθροίζων.ὁ κύων δʼ ἔδωκε, φασί, τοὺς τελευταίους·διὸ δυσκολαίνει, Βράγχε, πᾶς ὁ γηράσας,καὶ τὸν διδόντα τὴν τροφὴν μόνον σαίνει,ἀεὶ δʼ ὑλακτεῖ, καὶ ξένοισιν οὐ χαίρει.Διαβολὴν ὁ μῦθος ἔχει ἀνδρῶν ἐκείνων τῶν μηδεμίαν τοῖςξένοις πρόνοιαν ποιουμένων, εἰς μόνον δὲ τοὺς οἰκείους τὴνστοργὴν περιιστώντων, ἀπὸ τῆς τοῦ κυνὸς ὑποδείξεως.Ἰατρὸς ἦν ἄτεχνος. οὗτος ἀρρώστῳπάντων λεγόντων „μὴ δέδιθι, σωθήσῃ·πάθος μέν ἐστι χρόνιον, ἀλλʼ ἔσῃ ῥᾴων,“ὧδʼ ἁτεχνὴς ἰατρὸς εἶπεν εἰσβαίνων·„ἕτοιμα δεῖ σε πάντʼ ἔχειν· ἀποθνήσκεις.οὐκ ἐξαπατῶ σε“ φησίν „οὐδʼ ἐνεδρεύω·τὴν αὔριον γὰρ τό γʼ ἄκρον οὐχ ὑπερβήσῃ.“ταῦτʼ εἶπε, καὶ τὸ λοιπὸν οὐκέτʼ εἰσῄει.χρόνῳ δʼ ἐκεῖνος ἐκ νόσων ἀνασφήλαςπροῆλθεν ὠχρός, τοῖς ποσὶν μόλις βαίνων.ὁ δʼ ἰατρὸς αὐτῷ „χαῖῤ“ ἔφη συναντήσας,καὶ πῶς ἔχουσιν οἱ κάτω διηρώτα.κἀκεῖνος εἶπεν „ἠρεμοῦσι τῆς Λήθηςπιόντες. ἡ Κόρη δὲ χὡ μέγας Πλούτωνπρῴην ἰατροῖς δεινὰ πᾶσιν ἠπείλουνἐπὶ τῷ θεραπεύειν τοὺς νοσοῦντας ἀνθρώπους,ἀνέγραφον δὲ πάντας, ἐν δὲ τοῖς πρώτοιςκαὶ σὲ γράφειν ἔμελλον· ἀλλʼ ἐγὼ δείσαςεὐθὺς προσῆλθον, ἡψάμην τε τῶν σκήπτρων,κἀπώμοσʼ αὐτοῖς ὅτι σὺ ταῖς ἀληθείαιςἰατρὸς οὐκ εἶ καὶ μάτην διεβλήθης.“Ὁ μῦθος οὗτος ῥηθήσεται πρὸς τοὺς κενὸν ὄνομα ἐπὶ πράγ-ματί τινι κεκτημένους, τὴν δὲ τουτου πεῖραν παντελῶς οὐκἔχοντας.Ἱππεὺς τὸν ἵππον, ἄχρι μὲν συνειστήκειὁ πόλεμος, ἐκρίθιζε κἄτρεφεν χόρτῳ,παραστάτην γενναῖον ἐν μάχαις κρίνων·ἐπεὶ δʼ ἐπαύσατʼ, ἦν δὲ λοιπὸν εἰρήνηκαὶ μισθὸν ἱππεὺς οὐκέτʼ εἶχεν ἐκ δήμου,τότʼ ἐκεῖνος ἵππος πολλάκις μὲν ἐξ ὕληςκορμοὺς παχεῖς κατῆγεν εἰς πόλιν βαίνων,μισθῷ τε φόρτον ἔφερεν ἄλλοτʼ ἀλλοῖον,τὸ πνεῦμα σῴζων ἐπʼ ἀχύροισι δυστήνοις,σάγην δὲ νώτοις ἔφερεν οὐκέθʼ ἱππείην.ὡς δʼ αὖ πρὸ τειχῶν πόλεμος ἄλλος ἠκούσθη,σάλπιγξ τʼ ἐκέλευε πᾶσιν ἀσπίδα σμήχεινἵππους τε κοσμεῖν καὶ σίδηρον ὀξύνειν,κἀκεῖνος αὖ τὸν ἵππον ἐγχαλινώσαςὁ δεσπότης παρῆγεν ὡς ἐφιππεύσων.ὁ δʼ ὀκλάσας ἔπιπτεν οὐκέτʼ ἰσχύων.„ἔντασσε πεζοῖς σαυτόν“ εἶπεν „ὁπλίταιςσὺ γάρ μʼ ἀφʼ ἵππων εἰς ὄνους μεταστήσαςπῶς αὖθις ἵππον ἐξ ὄνου με ποιήσεις;“Μηδαμῶς τοῦ παρόντος δεῖν ἐπιμελεῖσθαι μόνον ὁ μῦθος δι.δάσκει, ἀλλὰ καὶ τοῦ μέλλοντος προνοεῖσθαι τὸ γὰρ μὴ οὕτωγινόμενον πολλοῖς πολλάκις οὐ τὴν τυχοῦσαν ἤγαγε βλάβην.Κόραξ δεδηχὼς στόματι τυρὸν εἱστήκει·τυροῦ δʼ ἀλώπηξ ἰχανῶσα κερδῴημύθῳ τὸν ὄρνιν ἠπάτησε τοιούτῳ.„κόραξ, καλαί σοι πτέρυγες, ὀξέη γλήνη,θηητὸς αὐχήν· στέρνον αἰετοῦ φαίνεις,ὄνυξι πάντων θηρίων κατισχύεις.ὁ τοῖος ὄρνις κωφός ἐσσι κοὐ κρώζεις.κόραξ δʼ ἐπαίνῳ καρδίην ἐχαυνώθη,στόματος δὲ τυρὸν ἐκβαλὼν ἐκεκράγει.τὸν δʼ ἡ σοφὴ λαβοῦσα κερτόμῳ γλώσσῃ„οὐκ ἦσθʼ ἄφωνος“ εἶπεν „ἀλλὰ φωνήεις.ἔχεις, κόραξ, ἅπαντα, νοῦς δέ σοι λείπει.“Ὁ μῦθος διδάσκει μηδαμῶς ἄνθρωπον ἐπαίνοις ἐξαπατᾶσθαιζημίαι γὰρ ἐντεῦθεν καὶ ἀτιμίαι εἰώθασι γίνεσθαι.Κόραξ νοσήσας εἶπε μητρὶ κλαιούσῃ„μὴ κλαῖε, μῆτερ, ἀλλὰ τοῖς θεοῖς εὔχουνόσου με δεινῆς καὶ πόνων ἀνασφῆλαι.„καὶ τίς σε“ φησί ,,τῶν θεῶν, τέκνον, σῴσει;τίνος γὰρ ὑπὸ σοῦ βωμὸς οὐκ ἐσυλήθη;“Ὅτι τοῖς ἀμεταμέλητα φησὶν εἰς θεὸν πλημμελοῦσιν ἀνωφελεῖςγίγνονται αἱ ὑπὲρ αὐτῶν δεήσεις.Κρέας κύων ἔκλεψεν ἐκ μαγειρείου,καὶ δὴ παρῄει ποταμόν· ἐν δὲ τῷ ῥείθρῳπολὺ τοῦ κρέως ἰδοῦσα τὴν σκιὴν μείζω,τὸ κρέας ἀφῆκε, τῇ σκιῇ δʼ ἐφωρμήθη.ἀλλʼ οὔτʼ ἐκείνην εὗρεν οὔθ᾿ ὃ βεβλήκει,πεινῶσα δʼ ὀπίσω τὸν πόρον διεξῄει.⌊βίος ἀβέβαιος παντὸς ἀνδρὸς ἀπλήστουἐλπίσι ματαίαις πραγμάτων ἀναλοῦται.]Κάμηλον ἠνάγκαζε δεσπότης πίνωνὀρχεῖσθʼ ὑπʼ αὐλοῖς κυμβάλοις τε χαλκείοις.ἡ δʼ εἶπʼ „ἐμοὶ γένοιτο κἀν ὁδῷ βαίνεινἄνευ γέλωτος, μή τι κἀν χορῷ παίζειν.“Ἀντίρρησιν ὁ λόγος ἔχει παρὰ τῶν σωφρόνως ζῆν αἱρουμένωνπρὸς τοὺς ἐν βίῳ κενὰ ἐπινοουμένους.Κερδοῖ πίθηκος φησίν „ἣν ὁρᾷς στήλην,ἐμοὶ πατρῴη τʼ ἐστὶ κἄτι παππῴη.“κερδὼ πιθήκῳ φησίν „ὡς θέλεις ψεύδου,ἔλεγχον οὐκ ἔχουσα τῆς ἀληθείας.“[κακοῦ πρὸς ἀνδρός ἐστι μὴ φεύγειν ψεῦδος,κἂν λανθάνειν ψευδόμενος εὐχερῶς μέλλῃ.]Οὕτως οἱ λίαν ψευδολόγοι τότε μάλιστα καταλαζονεύονται, ὅτετοὺς ἐλέγχους κατ᾿ ὄψιν οὐκ ἔχουσι.Κοιμωμένου λέοντος ἀγρίης χαίτηςδιέδραμεν μῦς· ὁ δὲ λέων ἐθυμώθη,φρίξας δὲ χαίτην ἔθορε φωλάδος κοίτης.κερδὼ δʼ ἐπεχλεύαζεν, ὡς ἐκινήθηπρὸς μῦν ὁ πάντων θηρίων τυραννεύων.ὁ δʼ „οὐχὶ τὸν μῦν“ εἶπεν, „ὦ παλαμναίη,δέδοικα, μή μου τὴν δορὴν κνίσῃ φεύγων·χαίτην δʼ ἔμελλε τὴν ἐμὴν καταισχύνειν.“[ἀρχόμενον ἅρτι τὸ θρασὺ τῶν ὑβριζόντων,κἂν μικρὸν ᾖ, κώλυε, μηδὲ συγχώρειεὐκαταφρόνητον σαυτὸν εἶναι τοῖς φαύλοις.]Ὁ λόγος διδάσκει ὅτι οὐδὲ ὑπὸ τῶν μετρίων δέῖ ἡμᾶς κατα-φρονεῖσθαι, διὰ τὸ μὴ ἐντεῦθεν συνήθειαν κακὴν γεννηθῆναι.Κριθάς τις ἵππον . . . . . . . . . .. . . . . . . . . πᾶσαν ἡμέραν πίνων,ἔτριβεν ἐκτένιζεν ἡμέρῃ πάσῃ.ὁ δʼ εἶπεν „εἰ θέλεις με ταῖς ἀληθείαιςκαλὸν γενέσθαι, τὸ τρέφον με μὴ πώλει.“τῶν καιρίων δεῖ τὸν φιλοῦντα φροντίζεινκαὶ συμφερόντων· κόσμος οὐδὲν ὠνήσει✶ * τὸν ἀποροῦντα τῶν ἀναγκαίων.Ὁ παρὼν ῥηθήσεται λόγος πρὸς τοὺς ἀντὶ ἀναγκαίων πραγμά-των τοῖς λόγοις μόνοις τοὺς πέλας ἐξαπατῶντας.Κώνωψ ἐπιστὰς κέρατι καμπύλῳ ταύρουμικρόν τʼ ἐπισχὼν εἶπε ταῦτα βομβήσας.„εἰ σοῦ βαρύνω τὸν τένοντα καὶ κλίνω,καθεδοῦμʼ ἀπελθὼν ποταμίας ἐπʼ αἱγείρου.“ὁ δʼ „οὐ μέλει μοι“ φησίν „οὔτʼ ἑὰν μείνῃςοὔτʼ ἂν ἀπέλθῃς· οὐδʼ ὅτʼ ἦλθες ἐγνώκειν.“[γελοῖος ὅστις οὐδὲν ὢν κατʼ ἀνθρώπωντῶν κρειττόνων θρασύνεθʼ ὥς τις ὢν σφόδρα.]Κατηγορίαν ὁ λόγος περιέχει ἀνδρὸς εὐτελοῦς καὶ λίαν ἀνδυνά-του, ὑπολήψεις δὲ μεγάλας περὶ ἑαυτοῦ κεκτημένου.Κυσίν ποτʼ ἔχθρα καὶ λύκοις συνειστήκει.κύων δʼ Ἀχαιὸς ᾑρέθη κυνῶν δήμουστρατηγὸς εἶναι. καὶ μάχης ἐπιστήμωνἔμελλεν, ἐβράδυνεν. οἱ δʼ ἐπηπείλουν,εἰ μὴ προάξει, τὴν μάχην δʼ ἐνεδρεύσει.„ἀκούσατʼ“ εἶπεν ,,οὗ χάριν διατρίβω,τί δʼ εὐλαβοῦμαι· χρὴ δʼ ἀεὶ προβουλεύειν.τῶν μὲν πολεμίων τὸ γένος ὧν ὁρῶ πάντωνἕν ἐστιν· ἡμῶν δʼ ἦλθον οἱ μὲν ἐκ Κρήτης,οἱ δʼ ἐκ Μολοσσῶν, εἰσὶν οἳ δʼ Ἀκαρνάνων,ἄλλοι δὲ Δόλοπες, οἱ δὲ Κύπρον ἢ Θρᾴκηναὐχοῦσιν, ἄλλοι δʼ ἄλλοθεν. τί μηκύνω;τὸ χρῶμα δʼ ἡμῖν οὐχ ἕν ἐστιν ὡς τούτοις,ἀλλʼ οἱ μὲν ἡμῶν μέλανες, οἱ δὲ τεφρώδεις,ἔνιοι δὲ λαμπροὶ καὶ διάργεμοι στήθη,ἄλλοι δὲ λευκοί. πῶς ἂν οὖν δυνηθείηνεἰς πόλεμον ἄρχειν“ εἶπε „τῶν ἀσυμφώνωνπρὸς τοὺς ὅμοια πάντʼ ἔχοντας ἀλλήλοις;“[συμφωνία μέγιστον ἀγαθὸν ἀνθρώποις·τὸ δὲ στασιάζον ἀσθενές τε καὶ δοῦλον.]Κοίλωμα ῥίζης φηγὸς εἶχεν ἀρχαίη·ἐν τῇ δʼ ἔκειτο ῥωγὰς αἰπόλου πήρη,ἄρτων ἑώλων πᾶσα καὶ κρεῶν πλήρης.ταύτην ἀλώπηξ εἰσδραμοῦσα τὴν πήρηνἐξέφαγε· γαστὴρ δʼ, ὥσπερ εἰκός, ὠγκώθη,στενῆς δὲ τρώγλης οὐκέτʼ εἶχεν ἐκδῦναι.ἑτέρα δʼ ἀλώπηξ ὡς ἐπῆλθε κλαιούσῃ,σκώπτουσα „μεῖνον“ εἶπεν ,,ἄχρι πεινήσῃς·οὐδʼ ἐξελεύσῃ πρότερον ἄχρι τοιαύτηντὴν γαστέρα σχῇς, ἡλίκην ὅτʼ εἰσῄεις.“Ὁ μῦθος παραινεῖ μηδαμῶς σπεύδειν τινὰ πρὸς πλεονεξίαντοῦ πέλας, γινώσκων ὅτι τὰ χαλεπὰ τῶν πραγμάτων ὁ χρόνοςδιαλύει.Κύων λαγωὸν ἐξ ὄρους ἀναστήσαςἐδίωκε δάκνων αὐτὸν εἰ κατειλήφει,μεταστραφεὶς δʼ ἔσαινεν ὡς φίλῳ ψαύων.ὁ λαγωός ,,ἁπλοῦν“ δʼ εἶπε „θηρίον γίγνου.φίλος εἶ; τί δάκνεις; ἐχθρὸς εἶ; τί οὖν σαίνεις;“[ἀμφίβολος οὗτός ἐστι νοῦς ἐν ἀνθρώποις,οἷς οὔτʼ ἀπιστεῖν ἔχομεν οὔτε πιστεύειν.]Κορυδαλὸς ἦν τις ἐν χλόῃ νεοσσεύων,ὁ τῷ χαραδριῷ πρὸς τὸν ὄρθρον ἀντᾴδων,καὶ παῖδας εἶχε ληίου κόμῃ θρέψαςλοφῶντας ἤδη καὶ πτεροῖσιν ἀκμαίους.ὁ δὲ τῆς ἀρούρης δεσπότης ἐποπτεύωνὡς ξηρὸν εἶδε τὸ θέρος, εἶπε „νῦν ὥρηπάντας λαβεῖν μοι τοὺς φίλους, ἵνʼ ἀμήσω.“καί τις κορυδαλοῦ τῶν λοφηφόρων παίδωνἤκουεν αὐτοῦ, τῷ τε πατρὶ μηνύει,σκοπεῖν κελεύων ποῦ σφέας μεταστήσει.ὁ δʼ εἶπεν „οὔπω καιρός ἐστι νῦν φεύγειν·ὃς γὰρ φίλοις πέποιθεν, οὐκ ἄγαν σπεύδει.“ὡς δʼ αὖτις ἦλθεν, ἡλίου δʼ ὑπʼ ἀκτίνωνἤδη ῥέοντα τὸν στάχυν θεωρήσαςμισθὸν μὲν ἀμητῆρσιν αὔριον δώσειν,μισθὸν δέ φησι δραγματηφόροις δώσειν,εἶπεν κορυδαλὸς παισὶ νηπίοις ,,ὥρηνῦν ἐστὶν ὄντως, παῖδες, ἐκ τόπων φεύγειν,ὅτʼ αὐτὸς ἀμᾷ κοὐ φίλοισι πιστεύει.“Ὁ μῦθος διδάσκει ἡμᾶς ἐπιμελεῖσθαι τῶν οἰκείων, ὅση δύνα.μις, καὶ μὴ καταφρονεῖν, θαρροῦντας ταῖς τῶν φίλων συν-δρομαῖς.Λύκος ποτʼ ἄρνα πεπλανημένον ποίμνηςἰδὼν βίᾳ μὲν οὐκ ἐπῆλθεν ἁρπάξων,ἔγκλημα δʼ ἔχθρας εὐπρόσωπον ἐζήτει.,,οὐ σὺ μέ τι πέρυσι μικρὸς ὢν ἐβλασφήμεις;“„ἐγὼ οὐ περυσινός, ὅς γʼ ἐπʼ ἔτος ἐγεννήθην.“„οὐκοῦν σὺ τὴν ἄρουραν ἣν ἔχω κείρεις;“,,οὔπω τι χλωρὸν ἔφαγον, οὐδʼ ἐβοσκήθην.“,,οὐδʼ ἆρα πηγὴν ἐκπέπωκας ἣν πίνω;“„θηλὴ μεθύσκει μέχρι νῦν με μητρῴη.“τότε δὴ τὸν ἄρνα συλλαβών τε καὶ τρώγων,,ἀλλʼ οὐκ ἄδειπνον“ εἶπε „τὸν λύκον θήσεις,κἂν εὐχερῶς μου πᾶσαν αἰτίην λύσῃς.“Ὅτι τοὺς φύσει πονηροὺς καὶ ἀδίκους οὐδʼ εὔλογος ἀπολογίαπείθει.Λέων ἐλύσσα. τὸν δὲ νεβρὸς ἐξ ὕληςἰδὼν ἔφησεν „ἡμέων ταλαιπώρων·τί γὰρ μεμηνὼς οὗτος οὐχὶ ποιήσει,ὃς ἦν φορητὸς οὐδὲ σωφρονῶν ἡμῖν.“Πρὸς ἄνδρα φύσει ὀργίλον καὶ αἱμοβόρον ἐξουσίαν ἀρχῆς κατὰτῶν ὑπηκόων λαμβάνοντα.Λέοντα φεύγων ταῦρος εἰς ἐρημαίηνσπήλυγγα κατέδυ ποιμένων ὀρειφοίτων,ὅπου τράγος τις χωρὶς αἰπόλου μείναςτὸν ταῦρον ἐμβὰς τοῖς κέρασιν ἐξώθει.ὁ δʼ εἶπεν ,,οὐ σέ, τὸν λέοντα δʼ ἐκκλίνω.ἀνέξομαί σου μικρὰ τῆς ἐπηρείης·ἐπεὶ παρελθέτω με, καὶ τότε γνώσῃπόσον τράγου μεταξὺ καὶ πόσον ταύρου.“Πρὸς τοὺς τοῖς δυνατωτέροις ἐπεμβαίνοντας διʼ ἐπικειμένηναὐτοῖς συμφοράν.Λέοντά τις κυνηγὸς οὐχὶ τολμήειςἴχνευεν ὀρέων ἐν βαθυσκίοις ὕλαις·δρυτόμῳ δὲ μακρᾶς ἐγγὺς ἐντυχὼν πεύκης,,ὢ πρός σε νυμφῶν“ εἶπεν, „ἆρα γινώσκειςἴχνη λέοντος, ὅστις ὧδε φωλεύει;“κἀκεῖνος εἶπεν „ἀλλὰ σὺν θεῷ βαίνεις·αὐτὸν γὰρ ἤδη τὸν λέοντά σοι δείξω.“ὁ δʼ ὠχριήσας γομφίους τε συγκρούων„μή μοι χαρίζου“ φησί „πλεῖον οὗ χρῄζω,τὸ δʼ ἴχνος εἰπέ· τὸν λέοντα μὴ δείξῃς.“Ὁ μῦθος ἐλέγχει τοὺς λόγοις μὲν ἀνδρείους ἐπιδεικνυμένους,ἔργοις δὲ ἀνικάνους ἀποφαινομένους.Λύκων παρῆσαν ἄγγελοί ποτʼ εἰς ποίμνηὅρκους φέροντες καὶ βέβαιον εἰρήνην,ἐφʼ ᾧ λάβωσι τοὺς κύνας πρὸς αἰκίην,διʼ οὓς μάχονται καὶ κοτοῦσιν ἀλλήλοις.μωρὰ δὲ ποίμνη καὶ τὰ πάντα βληχώδηςπέμπειν ἕμελλεν. ἀλλά τις γέρων ἤδηκριὸς βαθείῃ φρικὶ μαλλὸν ὀρθώσας„καινῆς γε ταύτης“ εἶπε „τῆς μεσιτείης.ἀφύλακτος ὑμῖν πῶς ἐγὼ συνοικήσω,διʼ οὓς νέμεσθαι μηδὲ νῦν ἀκινδύνωςἔξεστι, καίτοι τῶν κυνῶν με τηρούντων;“Οὐδαμῶς ἀκαταλλάκτοις ἐχθροῖς πιστεύειν δεῖ, ὅταν σε τῆςοἰκείας βούλωνται ἀμελεῖν σωτηρίας, κἂν ὅρκοις τυχὸν τὴν εἰ.ρήνην λαλῶσι.Λύκῳ ποτʼ ὀστοῦν φάρυγος ἐντὸς ἠρείσθη·ἐρῳδιῷ δὲ μισθὸν ἄξιον δώσεινἔταξε, τὸν τράχηλον εἰ καθιμήσαςἀνελκύσειε καὶ πόνων ἄκος δοίη.ὁ δʼ ἑλκύσας τὸν μισθὸν εὐθέως ᾔτει.κἀκεῖνος αὐτῷ, κάρχαρόν τι μειδήσας,„σοὶ μισθὸς ἀρκεῖ“ φησί „τῆς ἰατρείηςκεφαλὴν λυκείου φάρυγος ἐξελεῖν σῴην.“[κακοῖς βοηθῶν μισθὸν ἀγαθὸν οὐ λήψῃ,ἀλλʼ ἀρκέσει σοι μή τι τῶν κακῶν πάσχειν.]Λέων νοσήσας ἐν φάραγγι πετραίῃἔκειτο νωθρὰ γυῖα γῆς ἐφαπλώσας,φίλην δʼ ἀλώπεκʼ εἶχεν ᾗ προσωμίλει.ταύτῃ ποτʼ εἶπεν „εἰ θέλεις με σὺ ζῴειν·πεινῶ γὰρ ἐλάφου τῆς ὑπ᾿ ἀγρίαις πεύκαιςκεῖνον τὸν ὑλήεντα δρυμὸν οἰκούσης,καὶ νῦν διώκειν ἔλαφον οὐκέτʼ ἰσχύω·σὺ δʼ ἂν θελήσῃς, χεῖρας εἰς ἐμὰς ἥξειλόγοισι θηρευθεῖσα σοῖς μελιγλώσσοις.“ἀπῆλθε κερδώ, τὴν δʼ ὑπ᾿ ἀγρίαις ὕλαιςσκιρτῶσαν εὗρε μαλθακῆς ὑπὲρ ποίης.ἔσκυσσε δʼ αὐτὴν πρῶτον, εἶτα καὶ χαίρεινπροσεῖπε, χρηστῶν τʼ ἄγγελος λόγων ἥκειν.„ὁ λέων“ ἔφασκεν, ,,οἶδας, ἔστι μοι γείτων,ἔχει δὲ φαύλως, κἀγγύς ἐστι τοῦ θνήσκειν.τίς οὖν μετʼ αὐτὸν θηρίων τυραννήσει,διεσκοπεῖτο. σῦς μέν ἐστιν ἀγνώμων,ἄρκτος δὲ νωθής, πάρδαλις δὲ θυμώδης,τίγρις δʼ ἀλαζών καὶ τὸ πᾶν ἐρημαίη.ἔλαφον τυραννεῖν ἀξιωτάτην κρίνει·γαύρη μὲν εἶδος, πολλὰ δʼ εἰς ἔτη ζῴει,κέρας δὲ φοβερὸν πᾶσιν ἑρπετοῖς φύει,δένδροις ὅμοιον, κοὐχ ὁποῖα τῶν ταύρων.τί σοι λέγω τὰ πολλά; πλὴν ἐκυρώθης,μέλλεις τʼ ἀνάσσειν θηρίων ὀρειφοίτων.τότʼ οὖν γένοιτο τῆς ἀλώπεκος μνήμη,δέσποινα, τῆς σοι τοῦτο πρῶτον εἰπούσης.ταῦτʼ ἦλθον. ἀλλὰ χαῖρε, φιλτάτη. σπεύδωπρὸς τὸν λέοντα, μὴ πάλιν με ζητήσῃ·χρῆται γὰρ ἡμῖν εἰς ἅπαντα συμβούλοις.δοκῶ δὲ καὶ σέ, τέκνον, εἴ τι τῆς γραίηςκεφαλῆς ἀκούεις. ἔπρεπέ σοι παρεδρεύεινἐλθοῦσαν αὐτῷ καὶ πονοῦντα θαρσύνειν.τὰ μικρὰ πείθει τοὺς ἐν ἐσχάταις ὥραις·ψυχαὶ δʼ ἐν ὀφοθαλμοῖσι τῶν τελευτώντων.ὣς εἶπε κερδώ. τῆς δʼ ὁ νοῦς ἐχαυνώθηλόγοισι ποιητοῖσιν, ἦλθε δʼ εἰς κοίληνσπήλυγγα θηρός, καὶ τὸ μέλλον οὐκ ᾔδει.λέων δʼ ἀπʼ εὐνῆς ἀσκόπως ἐφορμήσαςὄνυξιν οὔατ᾿ ἐσπάραξεν ἀκραίοις,σπουδῇ διωχθείς· τὴν δὲ φύζα δειλαίηνθύρης κατιθὺς ἦγεν εἰς μέσας ὕλας.κερδὼ δὲ χεῖρας ἐπεκρότησεν ἀλλήλαις,ἐπεὶ πόνος μάταιος ἐξανηλώθη.κἀκεῖνος ἐστέναζε τὸ στόμα βρύχων(ὁμοῦ γὰρ αὐτὸν λιμὸς εἶχε καὶ λύπη),πάλιν δὲ κερδοῦν ἱκέτευε φωνήσαςἄλλον τινʼ εὑρεῖν δεύτερον δόλον θήρης.ἡ δʼ εἶπε κινήσασα βυσσόθεν γνώμην„χαλεπὸν κελεύεις, αὖθις ἀλλʼ ὑπουργήσω.καὶ δὴ κατʼ ἴχνος ὡς σοφὴ κύων ᾔει,πλέκουσα τέχνας καὶ πανουργίας πάσας,ἀεὶ δʼ ἕκαστον ποιμένων ἐπηρώταμή πού τις ἔλαφος ᾑματωμένη φεύγει.τὴν δʼ ὥς τις εἶδε, δεικνύων ἂν ὡδήγει,ἕως ποθʼ εὗρεν ἐν κατασκίῳ χώρῳδρόμων ἀναψύχουσαν. ἡ δʼ ἀναιδείηςὀφρὺν ἔχουσα καὶ μέτωπον εἱστήκει.ἐλάφου δὲ φρὶξ ἐπέσχε νῶτα καὶ κνήμας,χολῇ δʼ ἐπέζει καρδίην, ἔφη δʼ οὕτω·,,σὺ νῦν διώκεις πανταχοῦ μʼ ὅποι φεύγω.ἀλλʼ ὦ στύγημα, νῦν μὲν οὐχὶ χαιρήσεις,ἤν μοι προσέλθῃς καί τι γρύξαι τολμήσῃς.ἄλλοις ἀλωπέκιζε τοῖς ἀπειρήτοις,ἄλλους δὲ βασιλεῖς ὑπερέθιζε καὶ ποίει.“τῆς δʼ οὐκ ἐτράφθη θυμός, ἀλλʼ ὑποβλήδην„οὕτως ἀγεννής“ φησί „καὶ φόβου πλήρηςπέφυκας; οὕτω τοὺς φίλους ὑποπτεύεις;ὁ μὲν λέων σοι συμφέροντα βουλεύωνμέλλων τʼ ἐγείρειν τῆς πάροιθε νωθείηςἔψαυσεν ὠτός, ὡς πατὴρ ἀποθνήσκων·ἔμελλε γάρ σοι πᾶσαν ἐντολὴν δώσειν,ἀρχὴν τοσαύτην πῶς λαβοῦσα τηρήσεις·σὺ δʼ οὐχ ὑπέστης κνίσμα χειρὸς ἀρρώστου,βίῃ δʼ ἀποσπασθεῖσα μᾶλλον ἐτρώθης.καὶ νῦν ἐκεῖνος πλεῖον ἢ σὺ θυμοῦται,λίην ἄπιστον πειράσας σε καὶ κούφην,βασιλῆ δέ φησι τὸν λύκον καταστήσειν.οἴμοι πονηροῦ δεσπότου. τί ποιήσω;ἅπασιν ἡμῖν αἰτίη κακῶν γίνῃ.ἀλλʼ ἐλθέ, καὶ τὸ λοιπὸν ἴσθι γενναία,μηδʼ ἐπτόησο, πρόβατον οἷον ἐκ ποίμνης.ὄμνυμι γάρ σοι φύλλα πάντα καὶ κρήνας,οὕτω γένοιτο σοὶ μόνῃ με δουλεύειν,ὡς οὐδὲν ἐχθρὸν οἶδεν, ἀλλʼ ὑπ᾿ εὐνοίηςτίθησι πάντων κυρίαν σε τῶν ζῴων.“τοιαῦτα κωτίλλουσα τὴν ἀχαιίνηνἔπεισεν ἐλθεῖν δὶς τὸν αὐτὸν εἰς ᾅδην.ἐπεὶ δὲ λόχμης εἰς μυχὸν κατεκλείσθη,λέων μὲν αὐτὸς εἶχε δαῖτα παντοίην,ἔγκατα λαφύσσων, μυελὸν ὀστέων πίνωνκαὶ σπλάγχνα δάπτων· ἡ δʼ ἀγωγὸς εἱστήκειπεινῶσα θήρης, καρδίην δὲ νεβρείηνλάπτει πεσοῦσαν ἁρπάσασα λαθραίως,καὶ τοῦτο κέρδος εἶχεν ὧν ἐκεκμήκει.λέων δʼ ἕκαστον ἐγκάτων ἀριθμήσας,μόνην ἀπʼ ἄλλων καρδίην ἐπεζήτει,καὶ πᾶσαν εὐνὴν πάντα δʼ οἶκον ἠρεύνα.κερδὼ δʼ ἀπαιολῶσα τῆς ἀληθείης,,οὐκ εἶχε πάντως“ φησί· „μὴ μάτην ζήτει.ποίην δʼ ἔμελλε καρδίην ἔχειν, ἥτιςἐκ δευτέρου λέοντος ἦλθεν εἰς οἴκους;“Ὅτι τοὺς τοῖς προλαβοῦσι κακοῖς μὴ σωφρονισθέντας εἰκότωςἄφυκτα κακὰ διαδέχεται ἐν ᾧ καὶ ἔλεγχος κατὰ φιλοδόξων.Λύκος παρῄει τριγχόν, ἔνθεν ἐκκύψαςἀρνειὸς αὐτὸν ἔλεγε πολλὰ βλασφήμως.κἀκεῖνος εἶπε, τὰς σιαγόνας πρίων,„ὁ τόπος μʼ ἐλοιδόρησε· μὴ σὺ καυχήσῃ.“[ὁ μῦθος ὀρθῶς πᾶσι τοῦτο μηνύει,μηδεὶς διὰ καιρὸν ἰσχύων τι γαυρούσθω.]Κατάλληλος ὁ μῦθος τοῖς διὰ περίστασιν καὶ τόπον κατὰ τύχηντῶν δυνατωτέρων κατεπαιρομένοις.Λέων ποτʼ ἐπεβούλευεν ἀγρίῳ ταύρῳ,καὶ προσποιηθεὶς μητρὶ τῇ θεῶν θύειν,τὸν ταῦρον ἐλθεῖν ἐπὶ τὸ δεῖπνον ἠρώτα.κἀκεῖνος ἥξειν εἶπεν οὐχ ὑποπτεύσας.ἐλθὼν δὲ καὶ στὰς ἐπὶ θύρας λεοντείουςὡς εἶδε θερμοῦ πολλὰ χαλκία πλήρη,σφαγίδας, μαχαίρας βουδόρους νεοσμήκτους,πρὸς τῇ θύρᾳ δὲ μηδέν, ἀλλὰ δεσμώτηνἀλεκτορίσκον, ᾤχετʼ εἰς ὄρος φεύγων.ἐμέμφεθʼ ὁ λέων ὕστερον συναντήσας.ὁ δʼ „ἦλθον“ εἶπε, „καὶ τὸ σύμβολον δώσω·οὐκ ἦν ὅμοιον θῦμα τῷ μαγειρείῳ.“Ὁ μῦθος ἡμᾶς ὑπομιμνήσκει, τὸ ἐπιὸν πάντως δεινὸν προο-ρῶντας, μηδαμῶς ἀμελεῖν τῆς ἑαυτῶν σωτηρίας.Λέων ἁλοὺς ἔρωτι παιδὸς ὡραίηςπαρὰ πατρὸς ἐμνήστευε. τῷ δʼ ὁ πρεσβύτηςοὐδέν τι δύσνουν οὐδʼ ὕπουλον ἐμφήνας„δίδωμι γῆμαι“ φησι, „καὶ διδοὺς χαίρω·τίς οὐ δυνάστῃ καὶ λέοντι κηδεύσει;φρένες δὲ δειλαὶ παρθένων τε καὶ παίδων·σὺ δʼ ἡλίκους μὲν ὄνυχας, ἡλίκους δʼ ἡμῖνφέρεις ὀδόντας, τίς κόρη σε τολμήσειἀφόβως περιλαβεῖν; τίς δʼ ἰδοῦσα μὴ κλαύσῃ;πρὸς ταῦτα δὴ σκόπησον εἰ γάμου χρῄζεις,μηδʼ ἄγριος θὴρ ἀλλὰ νυμφίος γίγνου.“ὁ δὲ πτερωθεὶς τῇ δόσει τε πιστεύσαςἐξεῖλε τοὺς ὀδόντας, εἶθʼ ὑπὸ σμίληςἀπωνυχίσθη, τῷ τε πενθερῷ δείξαςτὴν παῖδʼ ἀπῄτει. τὸν δʼ ἕκαστος ἠλοία,ῥοπάλῳ τις ἢ λίθῳ τις ἐκ χερὸς παίων.ἔκειτο δʼ ἀργὸς ὥσπερ ὗς ἀποθνήσκων,γέροντος ἀνδρὸς ποικίλου τε τὴν γνώμηνσοφίῃ διδαχθεὶς ὡς ἄμικτον ἀνθρώπουςἐρᾶν λεόντων ἢ λέοντας ἀνθρώπων.[αὐτός τις αὑτὸν λανθάνει κακῶς δράσας,ὧν οὐ πέφυκε μεταλαβεῖν ὅταν σπεύδῃ.]Λύκῳ συνήντα πιμελὴς κύων λίην.ὁ δʼ αὐτὸν ἐξήταζε, ποῦ τραφεὶς οὕτωμέγας κύων ἐγένετο καὶ λίπους πλήρης.„ἄνθρωπος“ εἶπε „δαψιλής με σιτεύει.“,,ὁ δέ σοι τράχηλος“ εἶπε „πῶς ἐλευκώθη;“„κλοιῷ τέτριπται σάρκα τῷ σιδηρείῳ,ὃν ὁ τροφεύς μοι περιτέθεικε χαλκεύσας.“λύκος δʼ ἐπʼ αὐτῷ καγχάσας „ἐγὼ τοίνυνχαίρειν κελεύω“ φησί „τῇ τροφῇ ταύτῃ,διʼ ἣν σίδηρος τὸν ἐμὸν αὐχένα τρίψει.“Ὅτι αἰσχρὸν καὶ ἐπονείδιστον τὸν μικρᾶς ἡδονῆς χάριν δουλο-πρεπῶς ζωὴν φευκτέον ὁ μῦθος παραινεῖ.Λέοντι προσπτὰς αἰετῶν τις ἐζήτεικοινωνὸς εἶναι. χὡ λέων „τί κωλύει;“πρὸς αὐτὸν εἶπεν. „ἀλλʼ ἐνέχυρον ἦ δώσειςτὠκύπτερόν σου μὴ μεθεῖναι τὴν πίστιν;πῶς γὰρ φίλῳ σοι μὴ μένοντι πιστεύσω;“Ὁ μῦθος ἐκδιδάσκει μὴ τάχιστα πᾶσι πιστεύειν, καὶ μόλιστατοῖς μήπω φίλοις.Λύκος τις ἁδρὸς ἐν λύκοις ἐγεννήθη,λέοντα δʼ αὐτὸν ἐπεκάλουν· ὁ δʼ ἀγνώμωντὴν δόξαν οὐκ ἤνεγκε, τῶν δὲ συμφύλωνἀποστατήσας τοῖς λέουσιν ὡμίλει.κερδὼ δʼ ἐπισκώπτουσα ,,μὴ φρενωθείηνἔφη ,,τοσοῦτον ὡς σὺ νῦν ἐτυφώθης·σὺ γὰρ ὡς ἀληθῶς ἐν λύκοις λέων φαίνῃ,ἐν δʼ οὖ λεόντων συγκρίσει λύκος γίγνῃ.“Πρὸς τοὺς ἀπὸ τῶν κολάκων οὐκ ὀρθῇ κρίσει ἐπαινομένουςκἀντεῦθεν μέγα φρονοῦντας, ἔπειτα δὲ ἐλεγχομένους ἑαυτοὺςἐπιγινώσκειν.Λέων τις ἐβασίλευεν οὐχὶ θυμώδηςοὐδʼ ὠμὸς οὐδὲ πάντα τῇ βίῃ χαίρων,πρᾷος δὲ καὶ δίκαιος ὥς τις ἀνθρώπων.ἐπὶ τῆς ἐκείνου φασὶ δὴ δυναστείαςτῶν ἀγρίων ἀγυρμὸς ἐγεγόνει ζῴων,δίκας τε δοῦναι καὶ λαβεῖν παῤ ἀλλήλων.τὰ ζῷα πάντα δʼ ὡς ὑπέσχον εὐθύνας,λύκος μὲν ἀρνί, πάρδαλις δέ γʼ αἰγάγρῳ,ἐλάφῳ δὲ τίγρις, πάντα δʼ εἶχεν εἰρήνην,ὁ πτὼξ λαγωὸς εἶπεν „ἀλλʼ ἐγὼ ταύτηντὴν ἡμέραν ἀεί ποτʼ ηὐχόμην, ἥτιςκαὶ τοῖς βιαίοις φοβερὰ τἀσθενῆ θήσει.“Ἔπαινον ὁ μῦθος ἔχει κριτῇ πρᾴῳ καὶ λίαν δικαίῳ.Λέων ἐπʼ ἄγρην οὐκέτι σθένων βαίνειν(πολλῷ γὰρ ἤδη τῷ χρόνῳ γεγηράκει)κοίλης ἔσω σπήλυγγος ὡς νόσῳ κάμνωνἔκειτο, δόλιον οὐκ ἀληθὲς ἀσθμαίνων,φωνὴν βαρεῖαν προσποιητὰ λεπτύνων.θηρῶν δʼ ἐπʼ αὐλὰς ἦλθεν ἄγγελος φήμη,καὶ πάντες ἤλγουν ὡς λέοντος ἀρρώστου,ἐπισκοπήσων δʼ εἷς ἕκαστος εἰσῄει.τούτους ἐφεξῆς λαμβάνων ἀμοχθήτωςκατήσθιεν, γῆρας δὲ λιπαρὸν ηὑρήκει.σοφὴ δʼ ἀλώπηξ ὑπενόησε, καὶ πόρρωσταθεῖσα ,,βασιλεῦ, πῶς ἔχεις;“ ἐπηρώτα.κἀκεῖνος εἶπε „χαῖρε, φιλτάτη ζῴων.τί δʼ οὐ προσέρχῃ, μακρόθεν δέ με σκέπτῃ;δεῦρο, γλυκεῖα, καί με ποικίλοις μύθοιςπαρηγόρησον ἐγγὺς ὄντα τῆς μοίρης.“„σῴοιο“ φησίν· „εἰ δʼ ἄπειμι, συγγνώσῃ·πολλῶν γὰρ ἴχνη θηρίων με κωλύει,ὧν ἐξιόντων οὐκ ἔχεις ὅ μοι δείξεις.“[μακάριος ὅστις οὐ προλαμβάνει πταίσας,ἀλλʼ αὐτὸς ἄλλων συμφοραῖς ἐπαιδεύθη.]Οὕτω τινῶν οἱ κίνδυνοι διδαχὴ εἶναι ὀφείλει τῆς ἡμῶν σω-τηρίας.Λάθρῃ κύων ἔδακνε· τῷ δὲ χαλκεύσαςὁ δεσπότης κώδωνα καὶ προσαρτήσαςπρόδηλον εἶναι μακρόθεν πεποιήκει.ὁ κύων δὲ τὸν κώδωνα διʼ ἀγορᾶς σείωνἠλαζονεύετ᾿. ἀλλὰ δὴ κύων γραίηπρὸς αὐτὸν εἶπεν ,,ὦ τάλαν, τί σεμνύνῃ;οὐ κόσμον ἀρετῆς τοῦτον οὐδʼ ἐπεικείης,σαυτοῦ δʼ ἔλεγχον τῆς πονηρίας κρούεις.“Ἔλεγχον ὁ μῦθος ἔχει τῶν οὐ καλῶς ἐφʼ ἑαυτοῖς μέγα φρο-νούντων, ὅταν διὰ κακίαν τι πάθοιεν.Λύκος ποτʼ ἄρας πρόβατον ἐκ μέσης ποίμνηςἐκόμιζεν οἴκαδʼ· ᾧ λέων συναντήσαςἀπέσπασʼ αὐτοῦ. καὶ λύκος σταθεὶς πόρρω,,ἀδίκως ἀφείλου τῶν ἐμῶν“ ἐκεκράγει.λέων δὲ τερφθεὶς εἶπε τὸν λύκον σκώπτων„σοὶ γὰρ δικαίως ὑπὸ φίλων ἐδωρήθη.“Ὁ μῦθος δικαίως καὶ προσφόρως ῥηθήσεται πρὸς ἄνδρας ἀδί-κους, ἀλλήλους αἰτιωμένους, ἐπὶ τῷ αὐτῷ πταίσματι κειμένους.Λέων ποτʼ ἀνδρῶν βίον ἄριστον ἐζήλου,καὶ δὴ κατʼ εὐρὺν φωλεὸν διατρίβων,ὅσων ἀρίστην ὀριτρόφων φυὴν ἔγνω,φιλοφρονεῖσθαι γνησίως ἐπειρᾶτο.πολὺς δʼ ὑπὸ σπήλυγγι θαμινὰ παντοίωνθηρῶ ὅμιλος ἡμέρως συνηυλίσθη·ὁ δʼ εἱστία τε κἀφίλει νόμῳ ξείνων,λίην τιθεὶς ἅπασι δαῖτα θυμήρη.φίλην δὲ κερδὼ καὶ σύνοικον εἰλήφει,μεθʼ ἧς τὰ πολλὰ μειλίχως συνεζήκει.γέρων δέ τις πίθηκος ἦν ὁ δαιτρεύωνκρεῶν τε συσσίτοισι διανέμων μοίρας,ὅς, εἴ τις ἦλθεν οὐχὶ τῆς συνηθείης,ταὐτὸν παρετίθει δεσπότῃ τε κἀκείνῳ,ὅπερ εἷλεν ὁ λέων νεοδρόμῳ λαβὼν θήρῃ·κερδὼ δʼ ἑώλων ἔφερεν οὐκ ἴσην μοῖραν.καὶ δή ποτʼ αὐτὴν προσποιητὰ σιγῶσανλέων τίνʼ εἶχεν αἰτίην διηρώτα,δείπνου τε χεῖρα καὶ βορῆς ἀποσχοῦσα.„κερδοῖ σοφή, λάλησον ὥσπερ εἰώθεις·φαιδρῷ προσώπῳ δαιτός, ὦ φίλη, ψαῦσον.“ἡ δʼ εἶπεν ,,ὦ φέριστε θηρίων γέννης,πολλῇ μερίμνῃ καρδίην διαξαίνω·οὐ γὰρ τὰ νῦν παρόντα μοῦνον ἀλγύνει,τὰ δʼ ἔπειτα“ φησί ,,προσκοπουμένη κλαίω.καθʼ ἡμέραν γὰρ εἴ τις ἄλλος, εἶτʼ ἄλλοςξένος πελάζοι, τοῦτο δʼ εἰς ἔθος βαίνοι,τάχʼ οὐδʼ ἑώλων γεύσομαι κρεῶν μούνη.“ὁ λέων δὲ τερφθεὶς ὡς λέων τε μειδήσαςεἶπεν „πιθήκῳ ταῦτα μηδʼ ἐμοὶ μέμφου.“Ὅτι μᾶλλον ἀλγύνειν καὶ λυπεῖν οἶδεν ἀνθρώπους οὐ τὰ πα-ρόντα μόνον, καθʼ ὅσον ἤδη ἡ τῶν μελλόντων προσδοκία.Λέων ἀγρεύσας μῦν ἔμελλε δειπνήσειν·ὁ δʼ οἰκότριψ κλὼψ ἐγγὺς ὢν μόρου τλήμωντοιοῖσδε μύθοις ἱκέτευε τὸν θῆρα·,,ἐλάφους πρέπει σοι καὶ κερασφόρους ταύρουςθηρῶντα νηδὺν σαρκὶ τῇδε πιαίνειν·μυὸς δὲ δεῖπνον οὐδʼ ἄκρων ἐπιψαῦσαιχειλῶν θέμις σῶν. ἀλλὰ λίσσομαι, φείδου.ἴσως χάριν σοι τῆσδε μικρὸς ὢν θήσω.“γελάσας δʼ ὁ θὴρ παρῆκε τὸν ἱκέτην ζῶντα,καὶ φηλαγρευταῖς ἐμπεσὼν νεανίσκοιςἐδικτυώθη, καὶ σφαλοῖς ἐδεσμεύθη.ὁ μῦς δὲ λάθρῃ χηραμοῦ προπηδήσας,στερρόν τʼ ὀδοῦσι βραχυτάτοις βρόχον κείρας,ἔλυσε τὸν λέοντα, τοῦ τὸ φῶς βλέψαιἐπάξιον δοὺς μισθὸν ἀντιζωγρήσας.σαφὴς ὁ μῦθος εὐνοοῦσιν ἀνθρώποις,σῴζειν πένητας, μηδέ πως ἀπελπίζειν,εἰ καὶ λέοντα μῦς ἔσῳσ᾿ ἀγρευθέντα.Μῦθος μέν, ὦ παῖ βασιλέως Ἀλεξάνδρου,Σύρων παλαιόν ἐστιν εὕρεμ᾿ ἀνθρώπων,οἳ πρίν ποτʼ ἦσαν ἐπὶ Νίνου τε καὶ Βήλου·πρῶτος δέ φασιν εἶπε παισὶν ἙλλήνωνΑἴσωπος ὁ σοφός, εἶπε καὶ Λιβυστίνοιςλόγους Κυβίσσης. ἀλλʼ ἐγὼ νέῃ μούσῃδίδωμι φαλάρῳ χρυσέῳ χαλινώσαςτὸν μυθίαμβον ὥσπερ ἵππον ὁπλίτην.ὑπʼ ἐμοῦ δὲ πρώτου τῆς θύρας ἀνοιχθείσηςεἰσῆλθον ἄλλοι, καὶ ψοφωτέρας μούσηςγρίφοις ὁμοίας ἐκφέρουσι ποιήσεις,μαθόντες οὐδὲν πλεῖον ἢ γεγωνίσκειν.ἐγὼ δὲ λευκῇ μυθιάζομαι ῥήσει,καὶ τῶν ἰάμβων τοὺς ὀδόντας οὐ θήγων,ἀλλʼ εὖ πυρώσας, εὖ δὲ κέντρα πρῃύνας,ἐκ δευτέρου σοι τήνδε βίβλον ἀείδω.Μυῶν ὁ μέν τις βίον ἔχων ἀρουραῖον,ὁ δʼ ἐν ταμείοις πλουσίοισι φωλεύων,ἔθεντο κοινὸν τὸν βίον πρὸς ἀλλήλους.ὁ δʼ οἰκόσιτος πρότερος ἦλθε δειπνήσωνἐπὶ τῆς ἀρούρης ἄρτι χλωρὸν ἀνθούσης·τρώγων δʼ ἀραιὰς καὶ διαβρόχους σίτουῥίζας μελαίνῃ συμπεφυρμένας βώλῳ„μύρμηκος“ εἶπε „ζῇς βίον ταλαιπώρου,ἐν πυθμέσιν γῆς κρίμνα λεπτὰ βιβρώσκων.ἐμοὶ δʼ ὑπάρχει πολλὰ καὶ περισσεύει·τὸ κέρας κατοικῶ πρὸς σὲ τῆς Ἀμαλθείας.εἰ μοι συνέλθοις, ὡς θέλεις ἀσωτεύσῃ,παρεὶς ὀρύσσειν ἀσφάλαξι τὴν χώρην.·“ἀπῆγε τὸν μῦν τὸν γεηπόνον πείσαςεἰς οἶκον ἐλθεῦν ὑπό τε τοῖχον ἀνθρώπου.ἔδειξε δʼ αὐτῷ, ποῦ μὲν ἀλφίτων πήρη,ποῦ δʼ ὀσπρίων ἦν σωρὸς ἢ πίθοι σύκωνστάμνοι τε μέλιτος σώρακοί τε φοινίκων.ὁ δʼ ὡς ἐτέρφθη πᾶσι καὶ παρωρμήθηκαὶ τυρὸν ἦγεν ἐκ κανισκίου σύρων,ἀνέῳξε τὴν θύραν τις· ὁ δʼ ἀποπηδήσαςστεινῆς ἔφευγε δειλὸς ἐς μυχὸν τρώγλης,ἄσημα τρίζων τόν τε πρόξενον θλίβων.μικρὸν δʼ ἐπισχὼν εἶτʼ ἔσωθεν ἐκκύψαςψαύειν ἔμελλεν ἰσχάδος Καμειραίης·ἕτερος δʼ ἐπῆλθεν ἄλλο τι προαιρήσων·οἱ δʼ ἔνδον ἐκρύβοντο. μῦς δʼ ἀρουρίτης„τοιαῦτα δειπνῶν“ εἶπε ,,χαῖρε καὶ πλούτει,καὶ τοῖς περισσοῖς αὐτὸς ἐντρύφα δείπνοις,ἔχων τὰ πολλὰ ταῦτα μεστὰ κινδύνων.ἐγὼ δὲ λιτῆς οὐκ ἀφέξομαι βώλου,ὑφʼ ἣν τὰ κρίμνα μὴ φοβούμενος τρώγω.“Ταῦτα ῥητέον τῷ ἐν προσχήματι φιλίας κακαῖς συμβουλίαιςἀπάγειν ἡμᾶς βουλομένῳ ζωῆς ἀταράχου καὶ κινδύνοις καθυ-ποβάλλειν χάριν ῥεουσῶν ἡδονῶν.„Μὴ λοξὰ βαίνειν“ ἔλεγεκαρκίνῳ μήτηρ,„ὑγρῇ τε πέτρῃ πλάγια κῶλα μὴ σύρειν.“ὁ δʼ εἶπε „μῆτερ ἡ διδάσκαλος, πρώτηὀρθὴν ἄπελθε, καὶ βλέπων σε ποιήσω.“Ἀντίρρησιν ὁ μῦθος ἔχει πρὸς τοὺς ἐναντίας τοῖς ἔργοις διδα-σκαλίας ποιουμένους.Μέλλων ὁδεύειν τῆς κυνός τις ἑστώσηςεἶπεν ,,τί χάσκεις; πάνθʼ ἕτοιμά σοι ποίει·μετʼ ἐμοῦ γὰρ ἥξεις.“ ἡ δὲ κέρκον οὐραίηνἄρασά φησι „πάντʼ ἔχω· σὺ βαρδύνεις.“Πρὸς ἄνδρα ἀπαρασκεύαστον πρὸς τὸν ἐν ἑτοιμασίᾳ ὄντα, καὶπερὶ συνοδοιπορίας κατεπείγοντα ὁ λόγος εὔκαιρος.Μικρέμπορός τις ὄνον ἔχων ἐβουλήθη,τοὺς ἅλας ἀκούων παρὰ θάλασσαν εὐώνους,τούτους πρίασθαι, φορτίσας τε γενναίωςτὸν ὄνον κατῆγε. τῆς δʼ ὁδοῦ προκοπτούσηςὤλισθεν ἄκων εἰς τι ῥεῖθρον ἐξαίφνης,καὶ συντακέντων τῶν ἁλῶν ἠλαφρύνθη,ῥᾴων δʼ ἀνέστη καὶ παρῆν ἀμοχθήτωςεἰς τὴν μεσόγεων. τοὺς ἅλας δὲ πωλήσας,πάλιν γομώσων τὸν ὄνον ἦγε, καὶ πλείωἔτʼ ἐπετίθει τὸν φόρτον. ὡς δὲ μοχθήσαςδιέβαινε τὸν ῥοῦν, οὗπερ ἦν πεσὼν πρῴην,ἑκὼν κατέπεσε, καὶ πάλιν δʼ ὅλους τήξαςγαύρως ἀνέστη κοῦφος ὥς τι κερδήνας.ὁ δʼ ἔμπορος τέχνην τινʼ ἐπινοῶν πλείουςσπόγγους κατῆγεν ὕστερον πολυτρήτουςἐκ τῆς θαλάσσης, τούς θʼ ἅλας μεμισήκει.ὁ δʼ ὄνος πανούργως, ὡς προσῆλθε τῷ ῥείθρῳ,ἑκὼν κατέπεσεν· ἀθρόως δὲ τῶν σπόγγωνδιαβραχέντων πᾶς ὁ φόρτος ὠγκώθη,βάρος δὲ διπλοῦν ἦλθε βαστάσας νώτοις.[πολλάκις ἐν οἷς τις ηὐτύχησε καὶ πταίει.]Μῦς ταῦρον ἔδακεν. ὁ δʼ ἐδίωκεν ἀλγήσαςτὸν μῦν· φθάσαντος δʼ εἰς μυχὸν φυγεῖν τρώγλης,ὤρυσσεν ἑστὼς τοῖς κέρασι τοὺς τοίχους,ἕως κοπωθεὶς ὀκλάσας ἐκοιμήθηπαρὰ τὴν ὀπὴν ὁ ταῦρος. ἔνθεν ἐκκύψαςὁ μῦς ἐφέρπει, καὶ πάλιν δακὼν φεύγει.ὁ δʼ ἐξαναστὰς οὐκ ἔχων ὃ ποιήσει,διηπορεῖτο· τῷ δʼ ὁ μῦς ἐπιτρύξας„οὐχ ὁ μέγας αἰεὶ δυνατός. ἔσθʼ ὅπου μᾶλλοντὸ μικρὸν εἶναι καὶ ταπεινὸν ἰσχύει.“Μάνδρης ἔσω τις πρόβατα συλλέγων δείληςκνηκὸν μετʼ αὐτῶν λύκον ἔμελλε συγκλείειν.ὁ κύων δʼ ἰδὼν πρὸς αὐτὸν εἶπε ,,πῶς σπεύδειςτὰ πρόβατα σῷσαι, τοῦτον εἰσάγων ἡμῖν;“Ὁ μῦθος δηλοί ὅτι οὐκ ἀσφαλὴς ἡ μετὰ τῶν κακῶν συνοικία.Μεθύων ἐλαίῳ λύχνος ἑσπέρης ηὔχειπρὸς τοὺς παρόντας ὡς ἑωσφόρου κρείσσων,λάμπειν ἅπασιν ἐκπρεπέστατον φέγγος.ἀνέμου δὲ συρίσαντος εὐθὺς ἐσβέσθηπνοῇ ῥαπισθείς. ἐκ δὲ δευτέρης ἅπτωνεἶπέν τις αὐτῷ „φαῖνε, λύχνε, καὶ σίγα·τῶν δʼ ἀστέρων τὸ φέγγος οὐκ ἀποθνήσκει.“Ὁ μῦθος ἡμᾶς διδάσκει μηδαμῶς φυσιοῦσθαι ἐπὶ τοῖς τοῦ βίουλαμπροῖς, ἐπισταμένους μηδὲν εἶναι μόνιμον.Νωθὴς χελώνη λιμνάσιν ποτʼ αἰθυίαιςλάροις τε καὶ κήυξιν εἶπεν ἀγρώσταις„κἀμὲ πτερωτὴν εἴθε τις πεποιήκοι.“τῇ δʼ ἐκ τύχης ἔλεξεν αἰετὸς ταῦτα.,,πόσον, χέλυνα, μισθὸν αἰετῷ δώσεις,ὅστις σʼ ἐλαφρὴν καὶ μετάρσιον θήσω;“„τὰ τῆς ἐρυθρῆς πάντα δῶρά σοι δώσω.“„τοιγὰρ διδάξω“ φησίν. ὑπτίην δʼ ἄραςἔκρυψε νέφεσιν, ἔνθεν εἰς ὄρος ῥίψαςἤραξεν αὐτῆς οὖλον ὄστρακον νώτων.ἡ δʼ εἶπεν ἐκψύχουσα „σὺν δίκῃ θνήσκω·τίς γὰρ νεφῶν μοι καὶ τίς ἦν πτερῶν χρεία,τῇ καὶ χαμᾶζε δυσκόλως προβαινούσῃ;“Νυκτὸς μεσούσης ᾖδε παῖς τις εὐφώνως.γυνὴ δʼ ἀκούει τοῦδε, κἀξαναστᾶσαθυρίδων προκύπτει, καὶ βλέπουσα τὸν παῖδαλαμπρᾶς σελήνης ἐν φάει καλὸν λίην,τὸν ἄνδρʼ ἑαυτῆς καταλιποῦσα κοιμᾶσθαι,κάτω μελάθρων ἦλθε, καὶ θύρης ἔξωἐλθοῦσʼ ἐποίει τὴν προθυμίην πλήρη.ἀνὴρ δὲ ταύτης ἐξανίστατʼ ἐξαίφνηςζητῶν ὅποὐστί, κοὐκ ἰδὼν δόμων εἴσωἀμηχανῶν τε καὐτὸς ἦλθεν εἰς οἶμον.καὶ τῇ συνεύνῳ φησί „μηδὲν ἐκπλήσσου,τὸν παῖδα δʼ ἡμῶν πεῖσον εἰς δόμους ἥκειν.“ὃν καὶ λαβὼν παρῆγεν. εἶτα κἀκεῖνος,ἄμφω θελόντων δρᾶν τι, χἥδʼ ἐρᾳθύμει.τουτὶ μὲν οὕτως· ἔμφασις δὲ τοῦ μύθου,κακόν ἐστι δαίρειν ὅταν ἔχῃ τις ἐκτῖσαι.Νεώς ποτʼ αὐτοῖς ἀνδράσιν βυθισθείσης,ἰδών τις ἔλεγεν ἄδικα τοὺς θεοὺς κρίνειν·ἑνὸς γὰρ ἀσεβοῦς ἐμβεβηκότος πλοίῳ,πολλοὺς σὺν αὐτῷ μηδὲν αἰτίους θνήσκειν.καὶ ταῦθʼ ὁμοῦ λέγοντος, οἶα συμβαίνει,πολλῶν ἐπʼ αὐτὸν ἐσμὸς ἦλθε μυρμήκων,σπεύδοντες ἄχνας πυρίνας ἀποτρώγειν·ὑφʼ ἑνὸς δὲ δηχθεὶς συνεπάτησε τοὺς πλείους.Ἑρμῆς δʼ ἐπιστὰς τῷ τε ῥαβδίῳ παίων„εἶτʼ οὐκ ἀνέξῃ“ φησί „τοὺς θεοὺς ὑμῶνεἶναι δικαστὰς οἷος εἶ σὺ μυρμήκων ;“Ὁ λόγος διδάσκει ἡμᾶς μηδὲν ψέγειν τὰς τοῦ θεοῦ περὶ τοὺςἀνθρώπους ἀκαταλήπτους οἰκονομίας, κἂν ἄδικοι τοῖς ἀπαι-δεύτοις δοκοῖεν εἶναι,Ξουθὴ χελιδών, ἡ πάροικος ἀνθρώπων,ἦρος καλιὴν ηὐθέτιζεν ἐν τοίχῳ,ὅπου γερόντων οἶκος ἦν δικαστήρων·κἀκεῖ νεοσσῶν ἑπτὰ γίνεται μήτηρ,οὔπω πτερίσκοις πορφυροῖς ἐπανθούντων.ὄφις δὲ τούτους ἑρπύσας ἀπὸ τρώγληςἅπαντας ἐξῆς ἔφαγεν. ἡ δὲ δειλαίηπαίδων ἀώρων συμφορὰς ἀπεθρήνει,„οἴμοι“ λέγουσα, „τῆς ἐμῆς ἐγὼ μοίρης·ὅπου νόμοι γὰρ καὶ θέμιστες ἀνθρώπων,ἔνθεν χελιδὼν ἠδικημένη φεύγω.“Κατὰ δικαστῶν ὁ λόγος βοηθεῖν δυναμένων τοῖς μηδὲν κακὸνπράξασι, καὶ τούτοις ὑπὸ μειζόνων ἀδικουμένοις μηδεμίανἀνάληψιν παρεχομένων.Ξύλινόν τις Ἑρμῆν εἶχεν· ἦν δὲ τεχνίτης.σπένδων δὲ τούτῳ καὶ καθʼ ἡμέραν θύωνἔπρασσε φαύλως. τῷ θεῷ δʼ ἐθυμώθη,χαμαὶ δʼ ἀπεκρότησε τοῦ σκέλους ἄρας.χρυσὸς δὲ κεφαλῆς ἐρρύη καταγείσης,ὃν συλλέγων ἅνθρωπος εἶπεν „Ἑρμεία,σκαιός τίς ἐσσι καὶ φίλοισιν ἀγνώμων,ὃς προσκυνοῦντας οὐδὲν ὠφέλεις ἡμᾶς,ἀγαθοῖς δὲ πολλοῖς ὑβρίσαντας ἠμείψω.τὴν εἰς σὲ καινὴν εὐσέβειαν οὐκ ᾔδειν.“καὶ τοὺς θεοὺς Αἴσωπος ἐμπλέκει μύθοις,βουλόμενος ἡμᾶς νουθετεῖν πρὸς ἀλλήλους.πλέον οὐδὲν ἕξεις σκαιὸν ἄνδρα τιμήσας,ἀτιμάσας δʼ ἂν αὐτὸν ὠφεληθείης.Ὁ τελμάτων ἔνοικος, ὁ σκιῇ χαίρων,ὁ ζῶν ὀρυκτοῖς βάτραχος παρʼ εὐρίποις,εἰς γῆν παρελθὼν ἔλεγε πᾶσι τοῖς ζῴοις„ίατρός εἰμι φαρμάκων ἐπιστήμων,οἵων τάχʼ οὐδεὶς οἶδεν, οὐδʼ ὁ Παιήων,ὃς Ὄλυμπον οἰκεῖ καὶ θεοὺς ἰατρεύει.“„καὶ πῶς“ ἀλώπηξ εἶπεν „ἄλλον ἰήσῃ,ὅς σαυτὸν οὕτω χλωρὸν ὅντα μὴ σῴζεις;“Πρὸς ἄνδρα ἀμαθῆ καὶ ἀπαίδευτον, ἄλλους παιδεύειν ἐπαγ-γελλομενον.Ὄρνις ποτʼ ἠσθένησε. τῇ δὲ παρκύνψαςαἴλουρος εἶπε ,,πῶς ἔχεις; τίνων χρῄζεις;ἐγὼ παρέξω πάντα σοι· μόνον σῴζου.“ἡ δʼ „ἂν ἀπέλθῃς“ εἶπεν, „οὐκ ἀποθνήσω.“Πρὸς τοὺς πονηρᾷ διαθέσει χρηστότητα ἐπιδεικνυμένους ὁλόγος εὔκαιρος.Ὄνος πατήσας σκόλοπα χωλὸς εἱστήκει·λύκον δʼ ἰδὼν παρόντα καὶ σαφῆ δείσαςὄλεθρον οὕτως εἶπεν. ,, λύκε, θνήσκω,μέλλω τʼ ἀποπνεῖν· σοὶ δὲ σμβαλὼν χαίρω.σὺ μᾶλλον ἢ γὺψ ἢ κόραξ με δειπνήσεις.χάριν δέ μοι δὸς ἀβλαβῆ τε καὶ κούφην,ἐκ τοῦ ποδός μου τὴν ἂκανθαν εἰρύσσας,ὥς μου κατέλθῃ πνεῦμʼ ἀναλγὲς εἰς ᾅδου.“κἀκεῖνος εἰπών „χάριτος οὐ φθονῶ ταύτηςὀδοῦσιν ἄκροις σκόλοπα θερμὸν ἐξῄρει.ὁ δʼ ἐκλυθεὶς πόνων τε κἀνίης πάσηςτὸν κνηκίαν χάσκοντα λακτίσας φεύγει,ῥῖνας μέτωπα γομφίους τʼ ἀλοιήσας.„,οἴμοι“ λύκος, ,,τάδʼ“ εἶπε „σὺν δίκῃ πάσχω·τί γὰρ ἄρτι χωλοὺς ἠρξάμην ἰατρεύειν,μαθὼν ἀπʼ ἀρχῆς οὐδὲν ἢ μαγειρεύειν;“Ὅτι οἱ τοῖς μηδὲν προσήκουσιν ἐπιτηδεύειν ἐπιχειροῦντες, εἰ-κότως δυστυχοῦντες βλάβην ἑαυτοῖς ἐπιφέρουσι.Ὄρνιθος ἀγαθῆς χρύσεʼ ᾠὰ τικτουσης,ὁ δεσπότης θησαυρὸν ᾤεθ’ εὑρήσεινἐν τῆσδε πλεῖστον ἐγκάτοις ἀγερθέντα,κἄκτεινε ταύτην, ἀθρόων μένων λῆψιν.εὑρὼν δʼ ὅμοια τἆνδον ὀρνέοις ἄλλοιςᾤμωζε πολλὸν ἐλπίδων ἀτευκτήσας·πλείονος ἔρως γὰρ ἐστέρησε τῶν ὄντων.Ὀρνιθοθήρᾳ φίλος ἐπῆλθεν ἐξαίφνης,μέλλοντι θύμβραν καὶ σέλινα δειπνήσειν.ὁ δὲ κλωβὸς εἶχεν οὐδέν· οὐ γὰρ ἠγρεύκει.ὥρμησε δὴ πέρδικα ποικίλον θύσων,ὃν ἡμερώσας εἶχεν εἰς τὸ θηρεύειν.ὁ δʼ αὐτὸν οὕτως ἱκέτευε μὴ κτεῖναι.„τὸ λοιπόν“ εἶπε δικτύῳ τί ποιήσεις,ὅταν κυνηγῇς; τίς δέ σοι συναθροίσειεὐωπὸν ἀγέλην ὀρνέων φιλαλλήλων;τίνος μελῳδοῦ πρὸς τὸν ἦχον ὑπνώσεις ;“ἀφῆκε τὸν πέρδικα, καὶ γενειήτηνἀλεκτορίσκον συλλαβεῖν ἐβουλήθη.ὁ δʼ ἐκ πεταύρου κλαγγὸν εἶπε φωνήσας,,πόθεν μαθήσῃ πόσσον εἰς ἕω λείπει,τὸν ὡρόμαντιν ἀπολέσας με; πῶς γνώσῃπότʼ ἐννυχεύει χυσότοξος Ὠρίων;ἔργων δὲ τίς σε πρωινῶν ἀναμνήσει,ὅτε δροσώδης ταρσός ἐστιν ὀρνίθων;“κἀκεῖνος εἶπεν „οἶσθα χρησίμους ὥρας·ὅμως δὲ δεῖ σχεῖν τὸν φίλον τί δειπνήσει.Ὅτι τῷ ἀνδρὶ δουλεύειν ἐπιθυμίαις εἰθισμένῳ οὐδεὶς λόγοςἰσχυρὸς πρὸς τὸ μὴ πράττειν ἀεὶ τὰ καθʼ ἡδονήν.Ὄνος τις ἀναβὰς εἰς τὸ δῶμα καὶ παίζωντὸν κέραμον ἔθλα, καί τις αὐτὸν ἀνθρώπωνἐπιδραμών κατῆγε τῷ ξύλῳ παίων.ὁ δʼ ὄνος πρὸς αὐτόν, ὅς τὰ νῶτʼ ἐληλέγχει,„καὶ μὴν πίθηκος ἐχθές“ εἶπε ,,καὶ πρώηνἔτερπεν ὑμᾶς αὐτὸ τοῦτο ποιήσας.“Ὁ μῦθος πρὸς ἄνδρας τοὺς ἐναντίως ἔχοντας τὰς δόξας καὶκινδύνους ἑαυτοῖς ἐπιφέροντας.Ὄνος τις οὐκ εὔμοιρος ἀλλὰ δυσδαίμωνγάλλοις ἀγύρταις εἰς τὸ κοινὸν ἐπράθη,ὅστις φέρῃ πτωχοῖσι καὶ παντουργοῖσινπείνης ἄκος δίψης τε, καὶ τὰ τῆς τέχνης.οὗτοι δὲ κύκλῳ πᾶσαν ἐξ ἔθους κώμηνπεριόντες ἐλέγοντʼ ὄψα· τίς γὰρ ἀγροίκωνοὐκ οἶδεν ττιν λευκόν, ὡς ἐπηρώθη;τίς οὐκ ἀπαρχὰς ὀσπρίων τε καὶ σίτωνἁγνῷ φέρων δίδωσι τυμπάνῳ Ῥείης; . . . .Ὁδοιπορῶν ἄνθρυπος εἰς ἐρημίανἑστῶσαν εὗρε τὴν Ἀληθίην μούνην.καί φησιν αὐτῇ „διὰ τίνʼ αἰτίην, γραῖα,τὴν πόλιν ἀφεῖσα τὴν ἐρημίαν ναίεις ;“ἡ δʼ εὐθὺ πρὸς τάδʼ εἶπεν ἡ βαθυγνώμων„ὅτι πρὸ τοῦ μὲν παρʼ ὀλίγοισιν ἦν ψεῦδος,νῦν δʼ εἰς ἅπανία βροτὸν ἐλήλυθε ψεῦδος.εἰ δʼ ἔστιν εἰπεῖν καὶ κλύειν ἐμοῦ βούλῃ,ὁ νῦν πονηρὸς βίοτός ἐστιν ἀνθρώπων.“Ὁ λόγος οὗτος ἀνθρώπους κωμῳδεῖ, ὧν ἡ ἀλήθεια μακρὰνπέφευγε διὰ τὸ τὸ ψεῦδος τούτους φιλεῖν καὶ μᾶλλον συνοικεῖν.Ὄνῳ τις ἐπιθεὶς ξόανον ἦγε κωμήτης . . . .„ὅνος εἶ θεὸν φέρων σὺ . . . . .Ὁ Ζεὺς γράφοντʼ ἐν ὀστράκοισιν Ἑρμείην. . . . . . . . .ἐκέλευσεν εἰς κιβωτὸν αὐτὰ σωρεύειν. . . . . ἐρευνήσαςὅπως ἑκάστου τὰς δίκας ἀναπράσσῃ.τῶν ὀστράκων δὲ κεχυμένων ἐπʼ ἀλλήλοιςτὸ μὲν βράδιον τὸ δὲ τάχιον ἐμπίπτειεἰς τοῦ Διὸς τὰς χεῖρας, εἴ ποτʼ εὐθύνοι.τῶν οὖν πονηρῶν οὐ προσῆκε θαυμάζεινἂν θᾶσσον ἀδικῶν ὀψέ τις κακῶς πράσσῃ.Οἰῶν τις εἶπε πρὸς νομῆα τοιαῦτα.„κείρεις μὲν ἡμᾶς, καὶ πόκους ἔχεις κέρσας,τὸ γάλα δʼ ἀμέλγοντʼ ἔστι σοι φλέον πῆξαι,ἡμῶν δὲ τέκνα μῆλά σοι περισσεύει.πλέον οὐδὲν ἡμῖν, ἀλλὰ χἡ τροφὴ γαίηςἅπασ’· ἐν ὄρεσι δʼ εὐθαλὲς τί γεννᾶται;βοτάνη γʼ ὀρείῃ καὶ δρόσου γεμισθεῖσα,φέρβεις δʼ ἄρʼ ἡμῖν τὴν κύνʼ ἐν μέσοις ταύτην,τρέφων ὁποῖα σαυτὸν εὐθαλεῖ σίτῳ.τούτων ἀκούσασʼ ἡ κύων ἔφη τοῖα·„εἰ μὴ παρήμην κἀν μέσοις ἐπωλεύμην,οὐκ ἄν ποθʼ ὑμεῖς ἔσχετʼ ἄφθονον ποίην·ἐγὼ δὲ περιτρέχουσα πάντα κωλύωδρηστῆρα λῃστὴν καὶ λύκον διωκτῆρα.“Ὁ μῦθος πρὸς τοὺς τῇ τῶν πλησίον διαφθονομένους εὐημερίᾳἐστέν, ὅτε καὶ ὑπʼ αὐτῶν ἐκείνων τὰ μέγιστα ὠφελοῦνται.Ὄνον τις ἔτρεφε καὶ κυνίδιον ὡραῖον.τὸ κυνίδιον δʼ ἔχαιρε παῖζον εὐρύθμως,τὸν δεσπότην τε ποικίλως περισκαῖρον·κἀκεῖνος ἀντέχαιρεν αὔτʼ ἔχων κόλποις.ὁ δέ γʼ ὄνος οὖ τὰς νύκτας ἠλέει πάσαςπυρὸν φίλης Δήμητρος, ἡμέρας δʼ ὕληνκατῆγʼ ἀφʼ ὕψους, ἐξ ἀγροῦ θʼ ὅσων χρεία.καὶ νῦν ἐν αὐλῇ παρὰ φάτναισι δεσμώτηςἔτρωγε κριθῆς χόρτον ὥσπερ εἰώθει.δηχθεὶς δὲ θυμῷ καὶ περισσὸν οἰμωξας,σκύμνον θεωρῶν ἁβρότητι σὺν πάσῃ,φάτνης ὀνείης δεσμὰ καὶ κάλους ῥήξαςἐς μέσσον αὐλῆς ἦλθεν ἄμετρα λακτίζων.σαίνων δʼ ὁποῖα, καὶ θέλων περισκαίρειν,τὴν μὲν τράπεζαν ἐς μέσον βαλών ἔθλα,ἅπαντα δʼ εὐθὺς ἠλόησε τὰ σκεύη.δειπνοῦντα δʼ ἐγγὺς ἦλθε δεσπότην κύσσων,νώτοις ἐπεμβάς· ἐσχάτου δὲ κινδύνουθεράποντες ἐν μέσοισι τοῦτον ὡς εἶδον,ἐσάωσαν. . . . . . . . . . .κρανέης δὲ κορύναις ἄλλος ἄλλοθεν κρούωνἔκτεινον, ὡς δὴ καὐτὸς ὕστατ’ ἐκπνείων„ἔτλην“ ἔλεξεν „οἷα χρή με, δυσδαίμων·τί γὰρ παρʼ οὐρήεσσιν οὐκ ἐπωλεύμην,βαιῷ δʼ ὁ μέλεος κυνιδίῳ παρισούμην ;“Ὅτι οὐ πάντες πρὸς πάντα ἴσοι πεφύκασι, κἂν φθόνῳ ἀλαζο-νεύωνται.Σοφῆς ἀράχνης ίστὸν εὗρε κωλώτης,καὶ λεπτὸν ἐνέδυ φάρος ἐκτεμὼν τοίχου.Στικτή ποτʼ ηὔχει πάρδαλις φορεῖν μούνηδορὴν ἀπάντων ποικιλωτάτην ζῴων.πρὸς ἥν ἀλώπηξ εἶπʼ „ἐγὼ δὲ κἀκείνηςκρείσσω τʼ ἔχω καὶ ποικιλωτέρην γνώμην.“Ποιμήν τις εὗρε νεόγονον λύκου σκύμνον. . . .[γνώμη πονηρὰ χρηστὸν ἦθος οὐ τίκτει.]Υἱὸν γέρων τις δειλὸς εἶχε γενναῖον. . . .χὥπως ἔχῃ τι βουκόλημα τῆς λύπης,ἀνέθηκε τοίχοις ποικίλας γραφὰς ζῴων. . . .. . . τῇδʼ ἐν οἰκίῃ κατεκλείσθην. . . .. . . . . ὄγκωμα μέχρι βουβῶνος.ἅ σοι πέπρωται, ταῦτα τλῆθι γενναίως,καὶ μὴ σοφίζου· τὸ χρεών γὰρ οὐ φεύξῃ.Ὑμηττία μέλισσα, κηρίων μήτηρ,. . . . ἀνῆλθεν εἰς θεῶν οἴκους. . . .. . . . . . .ἡ δʼ εἶπε „δός μοι κέντρον. . . . .καὶ μὴ θέλων ἔδωκεν· εἶπε γὰρ δώσειν . . . .ζωὴ γὰρ αὐτῆς ἐστὶ πετομένης κέντρον.Χειμώνος ὥρῃ σῖτον ἐκ μυχοῦ σύρωνἔψυχε μύρμηξ, ὃν θέρους σεσωρεύκει.τέττιξ δὲ τοῦτον ἱκέτευσε λιμώττων,δοῦναί τι καὐτῷ τῆς τροφῆς, ὅπως ζήσῃ.„τί οὖν ἐποίεις φησί ,,τῷ θέρει τούτῳ;“,οὐκ ἐσχόλαζον, ἀλλὰ διετέλουν ᾄδων.“γελάσας δʼ ὁ μύρμηξ, τόν τε πυρὸν ἐγκλείων,„χειμῶνος ὀρχοῦ“ φησίν, „εἰ θέρους ᾖσας.“[κρεῖττον τὸ φροντίζειν ἀναγκαίων χρειῶνἢ τὸ προσέχειν νοῦν τέρψεσίν τε καὶ κώμοις.]. . . . . ἄσωτος καταφαγὼν τὰ πατρῷα. . . .ταύτης ἀκούσας μικρὰ τιττυβιζούσης. . . .εἰ μὴ γὰρ ὑμεῖς στελεὰ πάντʼ ἐγεννᾶτε,οὐκ ἄν γεωργὸς πέλεκυν ἐν δόμοις εἶχεν.μέλλονθʼ ἑαυτὸν εἶδε κυριευθῆναι. . . .Τοὺς γνησίους τῶν φίλων αἱ συμφοραὶ δοκιμάζουσι.. . . . . . . κατῆλθεν εἰς βαθὺν κρημνόν. . . .. . . . . . . . καὶ βοηθὸν ἐζήτει. . . .Δέον τὰ τέλη τῶν πραγμιάτων ἡμᾶς περιορᾶν καὶ οὕτως τὴντούτωον ἐγχείρησιν ποιεῖσθαι.πτεροῖσι τοῖς ἐμοῖσι νῦν κατεβλήθην.“Λίβυσσα γέρανος ἠδὲ ταὼς εὐπήληξχλωρὴν ἀεὶ βόσκοντο λείμακος ποίην. . . . . .στρουθὸς Λίβυσσα. . . . . . .τοῦτον προσεῖπεν ἄμπελος „τί με βλάπτεις;μὴ οὐκ ἔστι χλοίη; . . . . . . .οὔπω δὲ καιρός ἐστιν ἤιʼ ἀλλύειν.