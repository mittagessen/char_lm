ΑΓΑΘΙΟΥ ΣΧΟΛΑΣΤΙΚΟΥΕΠΙΓΡΑΜΜΑΤΑ.ΑΓΑΘΙΟΥ ΣΧΟΛΑΣΤΙΚΟΥΕΠΙΓΡΑΜΜΑΤΑ. *ΕΚ ΤΗΣ ΑΝΘΟΛΟΓΙΑΣ ΚΩΝΣΤΛΝΤΙΝΟΤΤΟΥ ΚΕΦΑΛΑ.1.* (Anth. Gr. ex editione Fr. Iacobsii IV, 3.)Αγαθίου Σχολαστικοῦ Ἀσιανοῦ Μυριναίουσυλλογὴ γέων ἐπιγραμμάτων ἐκτεθεῖσα έν Κωνσταντίνουπόλει πρὸς Θεόδωρον Δεκουρίωνα τὸν Κοσμᾶ εἴρηται δὲτὰ προοίμια μετὰ τὰς συνεχεῖς ἀκροάσεις τὰς κατ’ ἐκεῖνοκαιροῦ γενομένας.Οἶμαι μὲν ὑμᾶς, ἄνδρες, ἐμπεπλησμένουςἐκ τῆς τοσαύτης τῶν λόγων πανδαισίας,ἔτι που τὰ σιτία προσκορως ἐρυγγάνειν·κὼ δὴ κάθησθε τῇ τρυφῇ σεσαγμένοι.λόγων γὰρ ἡμῖν πολυτελῶν καὶ ποικίλωνπολλοὶ προθέντες παμμιγεῖς εὐωχίας,περιφρονεῖν πείθουσι τῶν εἰθισμένων.τί δὲ νῦν ποιήσομεν; τὰ προὐξειργασμέναοὕτως ἐάσω συντετῆχθαι κείμεναἡ καὶ προθῶμαι τῆς ἀγορᾶς ἐν τῷ μέσῳπαλιγκαπήλοις εὐτελῶς ἀπεμπολῶν;καὶ τίς μετασχεῖν τῶν ἐμῶν ἀνέξεται;τίς δ’ ἂν πρίαιτο τοὺς λόγους τριωβόλου,εἰ μὴ φέροι πως ὦτα μὴ τετρημένα;ἀλλ’ ἐστιν ἐλπὶς εὐμενῶς τῶν δρωμένωνὑμᾶς μεταλαβεῖν, κοὐ κατεβλακευμένως.ἔθος γὰρ ὑμῖν τῇ προθυμίᾳ μόνῃ,τῇ τῶν καλούντων, ἐμμετρεῖν τὰ σιτία·καὶ πρός γε τοῦτο δεῖπνον ἠρανισμένονἥκω προθήσων ἐκ νέων ἡδυσμάτων.ἐπεὶ γὰρ οὐκ ἔνεστιν ἔξ ἐμοῦ μόνουὑμᾶς μεταλαβεῖν, ἄνδρες, ἀξίας τροφῆς,πολλοὺς ἔπεισα συλλαβεῖν μοι τοῦ πόνον,καὶ συγκαταβαλεῖν καὶ συνεστιᾶν πλέον.καὶ δὴ παρέσχον ἀφθόνως οἱ πλούσιοιἐξ ὧν τρυφῶσι, καὶ παραλαβὼν γνησίωςἐν τοῖς ἐκείνων πέμμασι φρυάττομαι.τοῦτο δέ τις αὐτῶι προσφόρως, δείκνυς ἐμὲ,ἴσως ἐρεῖ πρὸς ἄλλον, ἀρτίως ἐμοῦμάζαν μεμαχότος μουσικήν τε καὶ νέαν,οὗτος παρέθηκε τὴν ὑπ’ ἐμοῦ μεμαγμένην.ταυτὶ μὲν οὖν ἐρεῖ τις, οἴδα, τῶν σοφῶν,τῶν ὀψοποιῶν, ὧν χάριν δοκῶ μόνοςεἶναι τοσαύτης πανδαισίας.θαρρῶν γὰρ αὐτοῖς λιτὸν οἴκοθεν μέροςκαὐτὸς παρέμιξα, τοῦ δοκεῖν μὴ παντελῶςξένος τις εἶναι τῶν ὑπ’ ἐμοῦ συνηγμένων.ἀλλ’ ἐξ ἑκάστου σμικρὸν ἐξάγω μέρος,ὅσον ἀπογεῦσαι. τῶν δὲ λοιπῶν εἰ θέλοιτυχεῖν τις ἁπάντων, καὶ μετασχεῖν εἰς κόρον,ἴστω γε ταῦτα κατ’ ἀγορὰν ζητητέα.Κόσμον δὲ προσθεὶς τοῖς ἐμοῖς πονήμασιν,ἐκ τοῦ βασιλέως τοὺς προλόγους ποιήσομαι·ἅπαντα γάρ μοι δεξιῶς προβήσεται.καί μοι μεγίστων πραγμάτων ὑμνουμένωνεὑρεῖν γένοιτο καὶ λόγους ἐπηρμένους.Μή τις ὑπαυχενίοιο λιπὼν ζωστῆρα λεπάδνουβάρβαρος ἐς βασιλῆα βιημάχον ὄμμα τανύσσῃ,μηδ’ ἔτι Περσὶς ἄναλκις ἀναστείλασα καλύπτρηνὄρθιον ἀθρήσειεν· ἐποκλάζουσα δὲ γαίῃ,καὶ λόφον αὐχήεντα καταγνάμπτουσα τενόντων,Αὐσονίοις ἄκλητος ὑποκλίνοιτο ταλάντοις.Ἑσπερίη θεράπαινα, σὺ δ’ ἐς κρηπῖδα Γαδείρων,καὶ παρὰ πορθμὸν Ἴβηρα, καὶ Ὠκεανίτιδα Θούλην,ἤπιον ἀμπνεύσειας, ἀμοιβαίων δὲ τυράννωνκράατα μετρήσασα τεῇ κρυφθέντα κονίη,θαρσαλέαις παλάμῃσι φίλην ἀγκάζεο Ῥώμην.Καυκασίῳ δὲ τένοντι καὶ ἐν ῥηγμῖνι Κυταίῃ,ὁππόθι ταυρείοιο ποδὸς δουπήτορι χαλκῷσκληρὰ σιδηρείης ἐλακίζετο νῶτα κονίης,σύννομον Ἀδριάδεσσιν ἀναπλέξασα χορείηνΦάσιάς εἱλίσσοιτο φίλῳ σκιρτήματι νύμφη,καὶ καμάτους μέλψειε πολυσκήπτρου βασιλῆος,μόχθον ἀποῤῥίψασα γιγαντείου τοκετοῖο.μηδὲ γὰρ αὐχήσειεν Ἰωλκίδος ἔμβολον Ἄργος,ὅττι πόνους ἥρωος ἀγασσαμένη Παγασαίουοὐκέτι Κολχὶς ἄρουρα, γονῇ πλησθεῖσα Γιγάντων,εὐπτολέμοις σταχύεσσι μαχήμονα βῶλον βῶλονκεῖνα γὰρ ἢ μῦθός τις ἀνέπλασεν, ἢ διὰ τέχνηςοὐχ ὁσίης τετέλεστο, πόθων ὅτε λύσσαν ἑλοῦσαπαρθενικὴ δολόεσσα μάγον κίνησεν ἀνάγκην.ἀλλὰ δόλων ἔκτοσθε καὶ ὀρφναίου κυκεῶνοςΒάκτριος ἡμετέροισι Γίγας δούπησε βελέμνοις.οὐκέτι μοι χῶρός τις ἀνέμβατος, ἀλλ’ ἐνὶ πόντῳὙρκανίου κόλποιο, καὶ ἐς βυθὸν ΑἰθιοπῆαἸταλικαῖς νήεσσιν ἐρέσσεται ἥμερον ὕδωρ.ἀλλ’ ἴθι νῦν ἀφύλακτος ὅλην ἤπειρον ὁδεύων,Αὐσόνιε, σκίρτησον, ὁδοίπορε, Μασσαγέτην δὲἀμφιθέων ἀγκῶνα, καὶ ἄξενα τέμπεα ΣούσωνἸνδῴης ἐπίβηθι κατοργάδος· ἐν δὲ κελεύθοιςεἴποτε διψήσειας, ἀρύεο δοῦλον Ὕδασπιν·ναὶ μὴν κὼ κυανωπὸν, ὑπὲρ δύσιν ἄτρομος ἕρπωνκύρβιας Ἀλκείδαο μετέρχεο θαρσαλέως δὲἴχνιον ἀμπαύσειας ἐπὶ Ψαμάθοισιν Ἰβήρων,ὁππόθι, καλλιρέεθρον ὑπὲρ βαλβῖδα θαλάσσης,δίζυγος ἠπείροιο συναντήσασα κεραίηἐλπίδας ἀνθρώποισι βατῆς εὔνησε πορείης.ἐσχατιὴν δὲ Λιβυσσᾶν ἐπιστείβων Νασαμώνωνἔρχεο, καὶ παρὰ Σύρτιν, ὅπη νοτίῃσι θυέλλαιςἐς κλίσιν ἀντίπρῳρον ἀνακλασθεῖσα Βορῆος,καὶ ψαφαρὴν ἄμπωτιν ὕπερ ῥηγμῖνι ἁλίπλῳἀνδράσι δῖα θάλασσα πόρον χερσαῖον ἀνοίγει.οὐδὲ γὰρ ὀθνείης σε δεδέξεται ἤθεα γαίης,ἀλλὰ σοφοῦ κτεάνοισιν ὁμιλήσεις βασιλῆος,ἔνθα κεν ἀίξειας, ἐπεὶ κυκλώσατο κόσμονκοιρανίη· Τάναϊς δὲ μάτην ἤπειρον ὁρίζωνἐς Σκυθίην πλάζοιτο καὶ ἐς Μαιώτιδα λίμνην.τουνεκεν, ὁππότε πάπα φίλης πέπληθε γαλήνης,ὁππότε καὶ ξείνοιο καὶ ἐνδαπίοιο κυδοιμοῦἐλπίδες ἐθραύσθησαν ὑφ’ ἡμετέρῳ βασιλῆι, 100δεῦρο, μάκαρ Θεόδωρε, σοφὸν στήσαντες ἀγῶναπαίγνια κινήσωμεν ἀοιδοπόλοιο χορείης.σοι γὰρ ἐγὼ τὸν ἄεθλον ἐμόχθεον· εἰς σὲ δὲ μύθωνἐργασίην ἤσκησα, μιῇ δ’ ὑπὸ σύζυγι βίβλῳἐμπορίην ἤθροισα πολυξείνοιο μελίσσης, 105καὶ τόσον ἐξ ἐλέγοιο πολυσπερὲς ἄνθος ἀγείρας,στέμμα σοι εὐμύθοιο καθήρμοσα Καλλιοπείης,ὡς φηγὸν Κρονίωνι, καὶ ὁλκάδας Ἐννοσιγαίῳ,ὡς Ἄρεϊ ζωστῆρα, καὶ Ἀπόλλωνι φαρέτρην,ὡς χέλυν Ἑρμάωνι, καὶ ἡμερίδας Διονύσῳ. 110οἶδα γὰρ ὡς ἄλληκτον ἐμῆς ἱδρῶτι μεριμνᾷεὖχος ἐπιστάξειεν ἐπωνυμίη Θεοδώρου.πρῶτα δέ σοι λέξαιμι, παλαιγενέεσσιν ἐρίζων,ὄσσαπερ ἐγράψαντο νέης γενετῆρες ἀοιδῆς,ὡς προτέροις μακάρεσσιν ἀνειμένα· καί γὰρ ἐῴκει 115γράμματος ἀρχαίοιο σοφὸν μίμημα φυλάξαι.Ἀλλὰ πάλιν μετ᾿ ἐκεῖνα παλαίτερον εὖχοςὅσσαπερ ἥ γραφίδεσσι χαράξαμεν, ἢν τινι χώρῳ,εἴτε καὶ εὐποίητον ἐπὶ βρέτας, εἴτε καὶ ἄλληςτέχνης ἐργοπόνοιο πολυσπερέεσσιν ἀέθλοις. 120Καὶ τριτάτην βαλβῖδα νεήνιδος ἔλλαχε βίβλουὅσσα θέμις τύμβοισι· τάπερ θεὸς ἐν μὲν ἀοιδῇἐκτελέειν νεύσειεν, ἐν ἀτρεκίῃ δὲ διώκοι.Ὄσσα δὲ καἰ βιότοιο πολυσπερέεσσι κελεύθοιςγράψαμεν, ἀσταθέος δὲ τύχης σφαλεροῖσι ταλάντοις, 125δέθκεό μοι βίβλοιο παρὰ κρηπῖδα τετάρτην.Ναὶ τάχα καὶ πέμπτοιο χάρις θέλξειεν ἀέθλου,ὁππόθι κερτομέοντες ἐπεσβόλον ἦχον ἀοιδῆςγράψαμεν· ἑκταῖον δὲ μέλος κλέπτουσα Κυθήρῃεἰς ὀάρους ἐλέγοιο παρατρέψειε πορείην, 130καὶ γλυκεροὺς ἐς ἔρωτας· ἐν ἑβδομάτη δὲ μελίσσῃ,εὐφροσύνας Βάκχοιο, φιλακρήτους τε χορείας,καὶ μέθυ, καὶ κρητῆρα, καὶ ὄλβια δεῖπνα νοήσεις.2.* (Ibid.)Tοῦ αὐτοῦ Ἀγαθίου.Στῆλαι καὶ γραφίδες καὶ κύρβιες, εὐφροσύνης μὲναἴτια τοῖς ταῦτα κτησαμένοις μεγάλης·ἀλλ᾿ ἐς ὅσον ζώουσι· τὰ γὰρ κενὰ κύδεα φωτῶνψυχαῖς οἰχομένων οὐ μάλα συμφέρεται·ἡ δ᾿ ἀρετὴ σοφίης τε χάρις καὶ κεῖθι συνέρπει,κἀνθάδε μιμνάζει μνῆστιν ἐφελκομένη.οὕτως οὔτε Πλατῶν βρενθύεται, οὔτ’ ἄρ’ Ὅμηρος,χρώμασιν ἢ στήλαις, ἀλλὰ μόνῃ σοφίη.ὄλβιοι ὧν μνήμη πινυτῶν ἐνὶ τεύχεσι βίβλων,ἀλλ᾿ οὐκ ἐς κενεὰς εἰκόνας ἐνδιάει.ΕΠΙΓΡ ΑΜΜΑΤΑ ΧΡΙΣΤΙΑΝΙΚΑ.3.* (I, 34.)Εἰς εἰκόνα τοῦ ἀρχαγγέλου ἐν Πλάτῃ.Ασκοπον ἀγγελίαρχον, ἀσώματον εἴδει· μορφῆς,ἀ μέγα τολμήεις, κηρὸς ἀπεπλάσατο·ἔμπης οὐκ ἀχάριστον, ἐπεὶ βροτὸς εἰκόνα λεύσσωνθυμὸν ἀπιθύνει κρείσσονι φαντασίῃ·οὐκέτι δ᾿ ἀλλοπρόσαλλον ἔχει σέβας, ἀλλ᾿ ἐν ἑαυτῷτὸν τύπον ἐγγράψας ὡς παρεόντα τρέμει·ομματα δ᾿ ὀτρύνουσι βαθὺν νόον· οἶδε δὲ τέχνηχρώμασι πορθμεῦσαι τὴν φρενὸς ἱκεσίην.4.* (I, 35.)Εἰς τὸν αὐτὸν ἐν τῷ Σωσθενίῷ.Καρικὸς Αἰμιλιανὸς, Ἰωάννης τε σὺν αὐτῶ,Ῥουφῖνος Φαρίης, Ἀγαθίης Ἀσίης,τέτρατον, ἀγγελίαρχε, νόμων λυκάβαντα λαχόντες,ἄνθεσιν εἰς σὲ, μάκαρ, τὴν σφετέρην γραφίδα,αἰτοῦντες τὸν ἔπειτα καλὸν χρόνον· ἀλλὰ φανείηςἐλπίδας ἰθύνων ἐσσομένου βιότου.5.* (I, 36.)Εἰς εἰκόνα Θεοδώρου Ἰλλουστρίου καὶ δὶς ἀνθυπάτου, ένᾗ γέγραπται παρὰ τοῦ ἀρχαγγέλου δεχόμενος τὰς ἀξίαςἐν Ἐφέσῳ.Ἵλαθι μορφωθεὶς, ἀρχάγγελε· σὴ γὰρἄσκοπος· ἀλλὰ βροτῶν δῶρα πέλουσι τάδε.ἐκ σέο γὰρ Θεόδωρος ἔχει ζωστῆρα μαγίστρουκαὶ δὶς ἀεθλεύει πρὸς θρόνον ἀνθυπάτωντῆς δ’ εὐγνωμοσύνης μάρτυς γραφὶς· ὑμετέρην γὰρχρώμασι μιμηλὴν ἀντετύπωσε χάριν.ΕΠΙΓΡ ΑΜΜΑΤΑ ΕΡΩΤΙΚΑ.6. (V, 216.)Εἰ φιλέεις, μὴ πάμπαν ὑποκλασθέντα χαλάσσῃςθυμὸν ὀλισθηρῆς ἔμπλεον ἱκεσίης.ἀλλά τι καὶ φρονέοις στεγανώτερον, ὅσσον ἐρύσσαιὀφρύας, ὅσσον ἰδεῖν βλέμματι φειδομένῳ.ἔργον γάρ τι γυναιξὶν ὑπερφιάλους ἀθερίζειν,καὶ κατακαγχάζειν τῶν ἄγαν οἰκτροτάτων.κεῖνος δ’ έστιν ἄριστος ἐρωτικὸς ὃς τάδε μίξει,οἶκτον ἔχων ὀλίγῃ ξυνὸν ἀγηνορίῃ.7. (V, 218.)Τὸν σοβαρὸν Πολέμωνα, τὸν ἐν θυμέλῃσι Μενάνδρουκείραντα Γλυκερὰς τῆς ἀλόχου πλοκάμους,ὁπλότερος πολέμων μιμήσατο, καὶ τὰ Ῥοδάνθηςβόστρυχα παντόλμοις χερσὶν ἐληίσατο,καὶ τραγικοῖς ἀχέεσσι τὸ κωμικὸν ἔργον ἀμείψαςμάστιξεν ῥαδινῆς ἅψεα θηλυτέρης.ζηλομανὲς τὸ κόλασμα· τί γὰρ τόσον ἤλιτε κούρη,εἰ με κατοικτείρειν ἤθελε τειρόμενον;σχέτλιος, ἀμφοτέρους δὲ διέτμαγε, μέχρι καὶ αὐτοίβλέμματος ἐνστήσας αἴθοπα βασκανίην.ἀλλ’ ἔμπης τελέθει μισούμενος· αὐτὰρ ἔγωγεδύσκολος, οὐχ ὁρόων τὴν περικειρομένην.8. (V, 220.)Εἰ καὶ νὺν πολιή σε κατεύνασε, καὶ τὸ θαλυκρὸνκεῖνο κατημβλύνθη κέντρον ἐρωμανίης,ὤφελες, ὦ Κλεόβουλε, πόθους νεότητος ἐπιγνοὺς,νῦν καὶ ἐποικτείρειν ὁπλοτέρων ὀδύνας,μηδ’ ἐπὶ τοῖς ξυνοῖς κοτέειν μέγα, μηδὲ κομάωντὴν ῥαδινὴν κούρην πάμπαν ἀπαγλαίσαι.ἀντίπατρος τῇ παιδὶ πάρος μεμέλησο ταλαίνῃ,καὶ νῦν ἐξαπίνης ἀντίπαλος γέγονας.9. (V, 222.)Εἰς ἈριάδνηνΕἴ ποτε μὲν κιθάρης ἐπαφήσατο πλῆκτρον ἐλοῦσακούρη, Τερψιχόρης ἀντεμέλιζε μίτοις·εἰ ποτε δὲ τραγικῷ ῥοιζήματι ῥήξατο φωνὴν,αὐτῆς Μελπομένης βόμβον ἀπεπλάσατο·εἰ δὲ καὶ ἀγλαίης κρίσις ἵστατο, μᾶλλον ἂν αὐτὴΚύπρις ἐνικήθη, κἂν ἐδίκαζε Πάρις.σιγῇ ἐφ’ ἡμείων, ἵνα μὴ Διόνυσος ἀκούσαςτῶν Ἀριαδνείων ζῆλον ἔχοι λεχέων.10. (V, 237.)πᾶσαν ἐγὼ τὴν νύκτα κινύρομαι· εὖτε δ’ ἐπέλθῃὄρθρος ἐλινῦσαι μικρὰ χαριζόμενος,ἀμφιπεριτρύζουσι χελιδόνες, ἐς δέ με δάκρυβάλλουσιν, γλυκερὸν κῶμα παρωσάμεναι.ὄμματα δὲ σταλάοντα φυλάσσεται· ἡ δὲ Ῥοδάνθηςαὖθις ἐμοῖς στέρνοις φροντὶς ἀναστρέφεται.ὦ φθονερᾶι παύσασθε λαλητρίδες· οὐ γὰρ ἔγωγετὴν Φιλομηλείην γλῶσσαν ἀπεθρισάμην.ἀλλ’ Ἴτυλον κλαίοιτε κατ’ οὔρεα, καὶ γοάοιτεεἰς ἔποπος κραναὴν αὖλιν ἐφεζόμεναι,βαιὸν ἶνα κνώσσοιμεν· ἴσως δέ τις ἤξει ὄνειρος,ὅς με Ῥοδανθείοις πήχεσιν ἀμφιβάλοι.11. (V, 261.)Εἰμὶ μὲν οὐ φιλόοινος· ὅταν δ’ ἐθέλῃς με μεθύσσαι,πρῶτα σὺ γευομένη πρόσφερε, καὶ δέχομαι.εἰ γὰρ ἐπιψαύσεις τοῖς χείλεσιν, οὐκέτι νήφεινεὐμαρὲς, οὐδὲ φυγεῖν τὸν γλυκὺν οἰνοχόον·πορθμεύει γὰρ ἔμοιγε κύλιξ παρὰ σοῦ τὸ φίλημα,καὶ μοι ἀπαγγέλλει τὴν χάριν ἣν ἔλαβεν.12. (V, 263.)Μήποτε λύχνε μύκητα φέροις, μηδ’ ὄμβρον ἐγείροις,μὴ τὸν ἐμὸν παύσῃς νυμφίον ἐρχόμενον.αἰεὶ σὺ φθονέεις τῇ Κύπριδι, κὼ γὰρ ὅθ’ Ἥρωἥρμοσε Λειάνδρῳ... θυμὲ, τὸ λοιπὸν ἔα.Ἡφαίστου τελέθεις, καἰ πείθομαι, ὅττι χαλέπτωνΚύπριδα, θωπεύεις δεσποτικὴν ὀδύνην.13. (V, 267.)ἁ Τί στενάχεις; βφιλέω. ατίνα; βπαρθένον· ἁ ἦ ῥά γε καλήν,.β καλὴν ἡμετέροις ὄμμασι φαινομένην.ἁ ποῦ δέ μιν εἰσενόησας; βἐκεῖ ποτὶ δεῖπνον ἐπελθὼνξυνῇ κεκλιμένην ἔδρακον ἐν στιβάδι.ἁ ἐλπίζεις δὲ τυχεῖν; βναὶ ναὶ φίλος· ἀμφαδίην δὲοὐ ζητῶ φιλίην, ἀλλ’ ὑποκλεπτομένην.ἆτόν νόμιμον μᾶλλον φεύγεις γάμον· ἀτρεκὲς ἔγνωνὅττι γε τῶν κτεάνων πουλὺ τὸ λειπόμενον.βἔγνως. αοὐ φιλέεις, ἐψεύσαο· πῶς δύναται γὰρψυχὴ ἐρωμανέειν ὀρθὰ λογιζομένη;14.* (V, 269.)Δισσῶν θηλυτέρων μοῦνός ποτε μέσσος ἐκείμην,τῆς μὲν ἐφιμείρων, τῇ δὲ χαριζόμενος.εἷλκε δέ μ’ ἡ φιλέουσα· πάλιν δ’ ἐγὼ, οἶά τέ τις φὼρ,χείλεϊ φειδομένῳ τὴν ἑτέρην ἐφίλουν,ζῆλον ὑποκλέπτων τῆς γείτονος, ἧς τὸν ἔλεγχονκαὶ τὰς λυσιπόθους ἔτρεμον ἀγγελίας.ὀχθήσας δ’ ἄρ’ ἔειπον· ἐμοὶ τάχα καὶ τὸὡς τὸ φιλεῖν χαλεπὸν, δισσὰ κολαζομένῳ.15. (V, 273.)Ἡ πάρος ἀγλαίῃσι μετάρσιος, ἡ πλοκαμῖδαςσειομένη πλεκτὰς, καὶ σοβαρευομένη,ἥ μεγαλαυχήσασα καθ’ ἡμετέρης μελεδώνης,γήραι ῥικνώδης τὴν πρὶν ἀφῆκε χάριν.μαζὸς ὑπεκλίνθη, πέσον ὀφρύες, ὄμμα τέτηκται,χείλεα βαμβαίνει φθέγματι γηραλέῳ.τὴν πολιὴν καλέω Νέμεσιν Πόθου, ὅττι δικάζειἔννομα, ταῖς σοβαραῖς θᾶσσον ἐπερχομένη.16.* (V, 276.)Σοι τόδε τὸ κρήδεμνον, ἐμὴ μνήστειρα, κομίζω,χρυσεοπηνήτῳ λαμπόμενον γραφίδι.βάλλε δὲ σοῖς πλοκάμοισιν· ἐφεσσαμένη δ’ ὑπὲρ ὤμωνστήθει παλλεύκῳ τήνδε δὸς ἀμπεχόνην.ναὶ ναὶ στήθει· μᾶλλον, ὅπως ἐπιμάζιον εἴηἀμφιπεριπλέγδην εἰς σὲ κεδαννύμενον.καὶ τόδε μὶν φορέοις ἅτε παρθένος· ἀλλὰ καὶ εὐνὴνλεύσσοις, καὶ τεκέων εὔσταχυν ἀνθοσύνην,ὄφρα σοι ἐκτελέσαιμι καὶ ἀργυφέην ἀναδέσμην,καὶ λιθοκολλήτων πλέγματα κεκρυφάλων.17. (V, 278.)Αὐτή μοι Κυθέρεια καὶ ἱμερόεντες Ἔρωτεςτήξουσιν κενεὴν ἀχθόμενοι κραδίην,ἄρσενας εἰ σπεύσω φιλέειν ποτέ. μήτε τυχήσω,μήτ’ ἐπολισθήσω μείζοσιν ἀμπλακίαις.ἄρκια θηλυτέρων ἀλιτήματα, κεῖνα κομίσσω,καλλείψω δὲ νέους ἄφρονι Πιτταλάκῳ.18.* (V, 280.)Ἦ ῥά γε καὶ Φίλιννα, φέρεις πόθον, ἦ ῥα καὶ αὐτὴκάμνεις, αὐαλέοις ὄμμασι τηκομένη;ἢ σὺ μὲν ὕπνον ἔχεις γλυκερώτατον, ἡμετέρης δὲφροντίδος οὔτε λόγος γίγνεται, οὔτ’ ἀριθμός;εὑρήσεις τάχ’ ὅμοια, τεὴν δ’, ἀμέγαρτε, παρειὴνἀθρήσω θαμινοῖς δάκρυσι τεγγομένην.Κύπρις γὰρ τὰ μὲν ἄλλα παλίγκοτος· έν δέ τι καλὸνἔλλαχεν, ἐχθαίρειν τὰς σοβαρευομένας.19. (V, 282.)Ἡ ῥαδινὴ Μελίτη ταναοῦ ἐπὶ γήραος οὐδῷτὴν ἀπὸ τῆς ἥβης οὐκ ἀπέθηκε χάριν,ἀλλ’ ἔτι μαρμαίρουσι παρηίδες, ὄμμα δὲ θέλγεινοὐ λάθε· τῶν δ’ ἐτέων ἡ δεκὰς οὐκ ὀλίγη.μίμνει καὶ τὸ φρύαγμα τὸ παιδικόν· ἐνθάδε δ’ ἔγνωνὅττι φύσιν νικᾷν ὁ χρόνος οὐ δύναται.20.* (V, 285.)Εἰργομένη φιλέειν με κατὰ στόμα δῖα Ῥοδάνθηζώνην παρθενικὴν ἐξετάνυσσε μέσην,καὶ κείνῳ φιλέεσκεν· ἐγὼ δέ τις ὡς ὀχετηγὸςἀρχὴν εἰς ἑτέρην εἷλκον ἔρωτος ὕδωρ,αὐερύων τὸ φίλημα· περὶ ζωστῆρα δὲ κούρηςμάστακι ποππύζων, τηλόθεν ἀντεφίλουν.ἦν δὲ πόνου καὶ τοῦτο παραίφασις· ἡ γλυκερὴ γὰρζώνη πορθμὸς ἴην χείλεος ἀμφοτέρου.21 (V, 287.)Σπεύδων εἰ φιλέει με μαθεῖν εὐῶπις Ἐρευθὼ,πείραζον κραδίην πλάσματι κερδαλέῳ·βήσομαι ἐς ξείνην τινά που χθόνα· μίμνε δὲ κούρηἀρτίπος, ἡμετέρου μνῆστιν ἔχουσα πόθου.ἡ δὲ μέγα στονάχησε καὶ ἥλατο, καὶ τὸ πρόσωπονπλῆξε, καὶ εὐπλέκτου βότρυν ἔρηξε κόμης,καὶ με μένειν ἱκέτευσεν. ἐγὼ δέ τις ὡς βραδυπειθὴςὄμματι θρυπτομένῳ συγκατένευσα μένειν.ὄλβιος ἐς πόθον εἰμι· τὸ γὰρ μενέαινον ἀνύσσαιπάντων, εἰς μεγάλην τοῦτο δέδωκα χάριν.22.* (V, 289.)Ἡ γραῦς ἡ τρικόρωνος, ἡ ἡμετέρους διὰ μόχθουςμοίρης ἀμβολίην πολλάκι δεξαμένη,ἄγριον ἦτορ ἔχει, καὶ θέλγεται οὔτ’ ἐπὶ χρυσῷ,οὔτε ζωροτέρῳ μείζονι κισσυβίῳ.τὴν κούρην δ’ αἰεὶ περιδέρκεται· εἰ δὲ ποτ’ αὐτὴνἀθρήσει κρυφίοις ὄμμασι ῥεμβομένην,ἇ μέγα τολμήεσσα, ῥαπίσμασιν ἀμφὶπλήσσει τὴν ἁπαλὴν οἰκτρὰ κινυρομένην.εἰ δ’ ἐτεὸν τὸν Ἄδωνιν ἐφίλαο, Περσεφόνεια,οἴκτειρον ξυνῆς ἄλγεα τηκεδόνος.ἔστω δ’ ἀμφοτέροισι μία τῆς δὲ γεραιῆςῥύεο τὴν κούρην, πρίν τι κακὸν παθέειν.23. (V, 292.)Ἀγαθίου πέραν τῖς πόλεως διάγοντος διὰ τὰ λύσιματῶν νόμων, ὑπομνηστικὸν πεμφθὲν πρὸς ΠαῦλονΣιλεντιάριον.Ἐνθάδε μὲν χλοάουσα τεθηλότι βῶλοςφυλλάδος εὐκάρπου πᾶσαν ἔδειξε χάριν·ἐνθάδε δὲ κλάζουσιν ὑπὸ σκιεραῖς κυπαρίσσοιςὄρνιθες δροσερῶν μητέρες ὀρταλίχων·καἰ λιγυρὸν βομβεῦσιν ἀκανθίδες· ἡ δ’ ὀλολυγὼντρύζει, τρηχαλέαις ἐνδιάουσα βάτοις.ἀλλὰ τι μοι τῶν ἦδος, ἔπει σέο μῦθον ἀκούεινἤθελον, ἢ κιθάρης κρούσματα Δηλιάδος;καί μοι δισσὸς ἔρως περικίδναται. εἰσοράαν γὰρκαὶ σὲ μάκαρ ποθέω, καὶ γλυκερὴν Δάμαλιν,ἧς με περισμύχουσι μεληδόνες· ἀλλά με θεσμοὶεἴργουσιν ῥαδινῆς τηλόθι δορκαλίδος.24.* (v, 294.)Ἡ γραῦς ἡ φθονερὴ παρεκέκλιτο γείτονι κούρηδόχμιον ἐν λέκτρῳ νῶτον ἐρεισαμένη.προβλὴς ὡς τις ἔπαλξις ἀνέμβατος· οἷα δὲ πύργοςἔσκεπε τὴν κούρην ἁπλοὶς ἐκταδίη.καὶ σοβαρὴ θεράπαινα πύλας σφίγξασα μελάθρουκεῖτο χαλικρήτῳ νάματι βριθομένη.ἔμπης οὐ μ’ ἐφόβησαν· ἐπεὶ στρεπτῆρα θυρέτρουΧέρσιν ἀδουπήτοις βαιὸν ἀειράμενοςφρυκτοὺς αἰθαλόεντας ἐμῆς ῥιπίσμασι λώπηςἔσβεσα, καὶ διαδὺς λέχριος ἐν θαλάμῳτὴν φύλακα κνώσσουσαν ὑπέκφυγον· ἦκα δὲ λέκτρουνέρθεν ὑπὸ σχοίνοις γαστέρι συρόμενος,ὠρθούμην κατὰ βαιὸν, ὅπη βατὸν ἔπλετο τεῖχοςἄγχι δὲ τῆς κούρης στέρνον ἐρεισάμενος,μαζοὺς μὲν κρατέεσκον ὑπεθρύφθην δὲ προσώπῳμάστακα πιαίνων χείλεος εὐαφίῃ.ἦν δ’ ἄρα μοι τὰ λάφυρα καλὸν στόμα, καὶ τὸ φίλημασύμβολον ἐννυχίης εἶχον ἀεθλοσύνης.οὔπω δ’ ἐξαλάπαξα φίλης πύργωμα κορείης·ἀλλ’ ἔτ’ ἀδηρίτῳ σφίγγεται ἀμβολίῃ.ἔμπης ἢν ἑτέροιο μόθου στήσωμεν ἀγῶνα,ναὶ τάχα πορθήσω τείχεα παρθενίης,οὐ δ’ ἔτι με σχήσουσιν ἐπάλξιες ἢν δὲ τυχήσω,στέμματα σοι πλέξω, Κύπρι τροπαιοφόρε.25.* (V, 296.)Ἐξότε τηλεφίλου πλαταγήματος ἠχέτα βόμβοςγαστέρα μαντῴου μάξατο κισσυβίου,ἔγνων, ὡς φιλέεις με· τὸ δ’ ἀτρεκὲς αὐτίκα πείσειςεὐνῆς ἡμετέρης πάννυχος ἁπτομένη.τοῦτό σε γὰρ δείξει παναληθέα· τοὺς δὲ μεθυστὰςκαλλείψω λατάγων παίγμασι τερπομένους.26. (V, 297.)Ἠϊθέοις οὐκ ἐστι τόσος πόνος, ὁππόσος ἡμῖνταῖς ἀταλοψύχοις ἔχραε θηλυτέραις.τοῖς μὲν γὰρ παρέασιν ὁμήλικες, οἶς τὰ μερίμνηςἄλγεα μυθεῦνται φθέγματι θαρσαλέῳ·παίγνιά τ’ ἀμφιέπουσι παρήγορα, καὶ κατ’ ἀγυιὰςπλάζονται γραφίδων χρώμασι ῥεμβόμενοι.ἡμῖν δ’ οὐδὲ φάος λεύσσειν θέμις, ἀλλὰ μελάθροιςκρυπτόμεθα, ζοφεραῖς φροντίσι τηκόμεναι.27. (V, 299.)„Μηδὲν ἄγαν” σοφὸς εἶπεν· ἐγὼ δέ τις ὡςὡς καλὸς, ἠέρθην ταῖς μεγαλοφροσύναις,καὶ ψυχὴν δοκέεσκον ὅλην ἐπὶ χερσὶν ἐμεῖοχεῖσθαι τῆς κούρης, τῆς τάχα κερδαλέης.ἡ δ’ ὑπερηέρθη, σοβαρήν θ’ ὑπερέσχεθεν ὀφρὺν,ὥσπερ τοῖς προτέροις ἤθεσι μεμφομένη.καὶ νῦν ὁ βλοσυρωπὸς, ὁ χάλκεος, ὁ βραδυπειθὴς,ὁ πρὶν ἀερσιπότης, ἤριπον εζαπινης·πάντα δ’ ἔναλλα γένοντο· πεσὼν δ’ ἐπὶ γούνασι κούρηςἴαχον· „ίλήκοις, ἤλιτεν 1) νεότης.”28. (V, 302.)Ποίην τις πρὸς ἔρωτας ἴοι τρίβον; ἐν μὲν ἀγυιαῖςμαχλάδος οἰμώζεις χρυσομανεῖ σπατάλῃ.εἰ δ’ ἔπι παρθενικῆς πελάσοις λέχος, ἐς γάμον ἥξειςἔννομον, ἢ ποινὰς τὰς περὶ τῶν φθορέων.κουριδίαις οἱ γυναιξὶν ἀτερπέα Κύπριν ἐγείρειντις κεν ὑποτλαίη, πρὸς χρέος ἑλκόμενος,μοίχια λέκτρα κάκιστα καὶ ἔκτοθέν εἰσιν ἐρώτωνὦν μέτα παιδομανὴς κείσθω ἀλιτροσύνη.χήρη δ’, ἡ μὲν ἄκοσμος ἔχει πάνδημον ἐραστὴν,καὶ πάντα φρονέει δήνεα μαχλοσύνης·ἡ δὲ σαοφρονέουσα μόλις φιλότητι μιγεῖσαδέχνυται ἀστόργου κέντρα παλιμβολίης,καὶ στυγέει τὸ τελεσθέν· ἔχουσα δὲ λείψανον αἰδοῦς,ἂψ ἐπὶ λυσιγάμους χάζεται ἀμβολίας.ἢν δὲ μιγῇς ἰδίῃ θεραπαινίδι, τλῆθι καὶ αὐτὸςδοῦλος ἐναλλάγδην δμωίδι γιγνόμενος·εἰ δὲ καὶ ὀθνείῃ, τότε σοι νόμος αἶσχος ἀνάψει,ὕβριν ἀνιχνεύων δώματος ἀλλοτρίου.πάντ’ ἄρα Διογένης ἔφυγεν τάδε, τὸν δ’ἤειδεν παλάμῃ, Λαΐδος οὐ χατέων.ΕΠΙΓΡΑΜΜΑΤΑ ΑΝΑΘΗΜΑΤΙΚΑ.29. (VI, 32.)Δικραίρῳ δικέρωτα, δασυκνάμῳ δασυχαίταν,ἴξαλον εὐσκάρθμῳ, λόχμιον ὑλοβάτᾳ,Πανὶ φιλοσκοπέλῳ λάσιον παρὰ πρῶνα Χαρικλῆςκνακὸν ὑπηνήταν τονδ’ ἀνέθηκε τράγον.30. (VI, 41.)Χαλκὸν ἀροτρητὴν, κλασιβώλακα, νειοτομῆα,καὶ τὴν ταυροδέτιν βύρσαν ὑπαυχενίην,καὶ βούπληκτρον ἄκαιναν, ἐχετλήεντα τε γόμφονΔῃοῖ Καλλιμένης ἄνθετο γειοπόνος,τμήξας εὐαρότου ῥάχιν ὀργάδος· εἰ δ’ ἐπινεύσειςτὸν στάχυν ἀμῆσαι, καὶ δρεπάνην κομίσω.31. (VI, 59.)Τῇ Παφίῃ στεφάνους, τῇ Παλλάδι τὴν πλοκαμῖδα,Ἀρτέμιδι ζώνην ἄνθετο Καλλιρόη.εὕρετο γὰρ μνηστῆρα τὸν ἤθελε, καὶ λάχεν ἥβηνσώφρονα, καὶ τεκέων ἄρσεν ἔτικτε γένος.32. (VI, 72.)Εἰδον ἐγὼ τὸν πτῶκα καθήμενον ἐγγὺς ὀπώρηςβακχιάδος, πουλὺν βότρυν ἀμεργόμενον.ἀγρονόμῳ δ’ ἀγόρευσα, καὶ ἔδρακεν· ἀπροιδὴς δὲἐγκέφαλον πλήξας ἐξεκύλισε λίθῳ.εἶπε δὲ καὶ χαίρων ὁ γεωπόνος· ἆ τάχα Βάκχῳλοιβῆς καὶ θυέων μικτὸν ἔδωκα γέρας.33. (VI, 74.)Βασσαρὶς Εὐρυνόμη σκοπελοδρόμος, ἥ ποτε ταύρωνπολλὰ τανυκραίρων στέρνα χαραξαμένη,ἥ μέγα καγχάζουσα λεοντοφόνοις ἐπὶ νίκαις,παίγνιον ἀτλήτου θηρὸς ἔχουσα κάρη,ἱλήκοις Διόνυσε, τεῆς ἀμέλησα χορείης,Κύπριδι βακχεύειν μᾶλλον ἐπειγομένη.θῆκα δέ σοι τάδε ῥόπτρα· παραῤῥίψασα δὲ κισσὸνχεῖρα περισφίγξω χρυσοδέτῳ σπατάλῃ.34. (VI, 76.)Σὸς πόσις Ἀγχίσης, τοῦ εἵνεκα πολλάκι, Κύπρι,τὸ πρὶν ἐς Ἰδαίην ἔτρεχες ἠϊόνα,νῦν μόλις εὗρε μέλαιναν ἀπὸ κροτάφων τρίχα κόψαι,θῆκε δὲ σοι προτέρης λείψανον ἡλικίης.ἀλλὰ θεὰ, δύνασαι γὰρ, ἢ ἡβητῆρά με τεῦξον,ἢ καὶ τὴν πολιὴν ὡς νεότητα δέχου.35. (VI, 79.)Ἄσπορα, Πὰν λοφιῆτα, τάδε Στρατόνικος ἀφοτρεὺςἀντ’ εὐεργεσίης ἄνθετο σοὶ τεμένη.„βόσκε δ’’’ ἔφη „χαίρων τὰ σὰ ποιμνία, καὶ σέο χώρηνδέρκεο, τὴν χαλκῷ μηκέτι τεμνομένην.αἴσιον εὑρήσεις τὸ ἐπαύλιον· ἐνθάδε γάρ σοιἨχὼ τερπομένη καὶ γόμον ἐκτελέσει.’’36. (VI, 80.)Δαφνιακῶν βίβλων Ἀγαθίου ἐννεάς εἰμι·ἀλλὰ μ’ ὁ τεκτήνας ἄνθετο σοι, Παφίη.οὐ γὰρ Πιερίδεσσι τόσον μέλω, ὅσσον Ἔρωτι,οργια τοσσατίων ἀμφιέπουσα πόθων.αἰτεῖ δ’ ἀντὶ πόνων, ἵνα οἱ διὰ σεῖο παρείηἢν τινα μὴ φιλέειν, ἢ ταχὺ πειθομένην.37. (VI, 167)Σοὶ, μάκαρ αἰγίκναμε, παράκτιον ἐς περιωπὰντὸν τράγον, ὠ δισσᾶς ἁγέτα θηροσύνας —σοὶ γὰρ καστορίδων ὑλακὰ καὶ τρίστομος αἰχμὴεὔαδε, καὶ ταχινῆς ἔργα λαγωσφαγίης,δίκτυά τ’ ἐν ῥοθίοις ἁπλούμενα, καὶ καλαμευτὰςκάμνων, καὶ μογερῶν πεῖσμα σαγηνοβόλων —ἄνθετο δὲ Κλεόνικος, ἐπεὶ καὶ πόντιον ἄγρανἄνυε, καὶ πτῶκας πολλάκις ἐξεσόβει.38. (VI, 172.)Sine auctoris nomine in cod. Palatino; Agathiae tributumin Anth. Planudea.Πορφυρὶς ἡ Κνιδίη τὰ στέμματα, καὶ τὸ δίθυρσοντοῦτο τὸ λογχωτὸν, καὶ τὸ περισφύριον,οἷς ἀνέδην βάκχευεν, ὅτ’ ἐς Διόνυσον ἐφοίτα,κισσωτὴν στέρνοις νεβρίδ’’ ἀναπτομένη,ἁβροκόμη Διόνυσε, πρὸ παστάδος ᾐώρησενταῦτα τὰ τοῦ κάλλευς κόσμια καὶ μανίης.ΕΠΙΓΡΑΜΜΑΤΑ ΕΠΙΤΥΜΒΙΑ.39. (VII, 204.)Οὐκέτι που τλῆμον, σκοπέλων μετανάστρια πέρδιξιπλεκτὸς λεπταλέαις οἶκος ἔχει σε λύγοις,οὐδ’ ὑπὸ μαρμαρυγῇ θαλερώπιδος Ἠριγενείηςἄκρα παραιθύσσεις θαλπομένων πτερύγων.σὴν κεφαλὴν αἴλουρος ἀπέθρισε· τἄλλα δὲ πάνταἥρπασα, καὶ φθονερὴν οὐκ ἐκόρεσσε γένυν.νῦν δέ σε μὴ κούφη κρύπτοι κόνις, ἀλλὰ βαρεῖα,μὴ τὸ τεὸν κείνη λείψανον ἔξερύσῃ.40. (VII, 205.)Οἰκογενὴς αἴλουρος ἐμὴν πέρδικα φαγοῦσαζώειν ἡμετέροις ἔλπεται ἐν μεγάροις.οὐ σὲ, πέρδιξ, πέρδιξ, φθιμένην ἀγέραστον ἐάσω,ἀλλ’ ἔπι σοι κτενέω τὴν σέθεν ἀντιβίην.ψυχὴ γὰρ σέο μᾶλλον ὀρίνεται, εἰσόκε ῥέξωὅσσ’ ἐπ’ Ἀχιλλῆος Πύρρος ἔτευξε τάφῳ.41. (VII, 220.)Ἕρπων εἰς Ἐφύρην, τάφον ἔδρακον ἀμφὶ κέλευθονΛαίδος ἀρχαίης, ὡς τὸ χάραγμα λέγει.δάκρυ δ’ ἐπισπείσας, „χαίροις γύναι· ἐκ γὰρ ἀκουῆςοἰκτείρω οἰκτείρω ἔφην „ἡν πάρος οὐκ ἰδόμην.ἆ πόσον ἠϊθέων νόον ἤκαχες· ἀλλ’ ἔδε Λήθηνναίεις, ἀγλαίην έν χθονὶ κατθεμένη.”42. (VII, 551.)Λητόϊος καὶ Παῦλος ἀδελφεὼ ἄμφω ἐόντεξυνὴν μὲν βιότου συζυγίην ἐχέτην,ξυνὰ δὲ καὶ Μοίρης λαχέτην λίνα, καὶ παρὰ θῖναβοσπορίην ξυνὴν ἀμφεβάλοντο κόνιν.οὐδὲ γὰρ ἀλλήλοιν ζώειν ἀπάνευθε δυνάσθην,ἀλλὰ συνετρεχέτην καὶ παρὰ Φερσεφόνην.χαίρετον, ὦ γλυκερὼ καὶ ὁμόφρονε· σήματι δ’ ὑμέωνὤφελεν ἱδρύσθαι βωμὸς Ὁμοφροσύνης.43. (VII, 552.)“Ὦ ξένε, τι κλαίεις; β διὰ σὸν μόρον. ἁ οἶσθα τις εἰμι;β οὐ μὰ τόν· ἀλλ’ ἔμπης οἰκτρὸν ὁρῶ τὸ τέλος.ἐσσι δέ τίς; α Περίκλεια· β γυνὴ τίνος; α ἀνδρὸς ἀρίστου,ῥήτορος ἐξ Ἀσίης, οὔνομα Μεμνονίου.β πῶς δέ σε βοσπορίη κατέχει κόνις; ἁ εἴρεο Μοῖραν,ἥ μοι τῆλε πάτρης ξεῖνον ἔδωκε τάφον.β Παῖδα λίπες; α τριέτηρον, ὃς ἐν μεγάροισιν ἀλύωνἐκδέχεται μαζῶν ἡμετέρων σταγόνα.β αἴθε καλῶς ζώοι. ἁ ναὶ ναὶ, φίλος, εὔχεο κείνῳ,ὄφρα μοι ἡβήσας δάκρυ φίλον σταλάοι.44. (VII, 567.)Κανδαύλου τόδε σῆμα· Δίχη δ’ ἐμὸν οἶτον ἰδοῦσαοὐδὲν ἀλιτραίνειν τὴν παράκοιτιν ἔφη.ἤθελε γὰρ δισσοῖσιν ὑπ’ ἀνδράσι μηδὲ φανῆναι,ἀλλ’ ἢ τὸν πρὶν ἔχειν, ἢ τὸν ἐπιστάμενον.ἦν ἄρα Κανδαύλην παθέειν κακόν· οὐ γὰρ ἂν ἔτληδεῖξαι τὴν ἰδίην ὄμμασιν ἀλλοτρίοις.45.* (VII, 568.)In Anth. Planudea P. 262. HSt. ἄδηλον.Ἑπτά με δὶς λυκάβαντας ἔχουσαν ἀφήρπασε δαίμων,ἣν μούνην Διδύμῳ πατρὶ Θάλεια τέκεν.ἆ Μοῖραι, τι τοσοῦτον ἀπηνέες, οὐδ’ ἐπὶ παστοὺςἠγάγετ’, οὐδ’ ἐρατῆς ἔργα τεκνοσπορίης;οἱ μὲν γὰρ γονέες με γαμήλιον εἰς Ἱμέναιονμέλλον ἄγειν· στυγεροῦ δ’ εἰς Ἀχέροντος ἔβην.ἀλλὰ θεοὶ λίτομαι, μητρός γε γόους πατέροςπαύσατε, τηκομένων εἵνεκ’ ἐμεῦ φθιμένης.46. (VII, 569.)Ναὶ λίτομαι, παροδῖτα, φίλῳ κατάλεξον ἀκοίτῃ,εὖτ’ ἂν ἐμὴν ἐμὴν λεύσῃς πατρίδα Θεσσαλίην·κάτθανε σὴ παράκοιτις, ἔχει δέ μιν ἐν χθονὶ τύμβος,αἲ αἰ, βοσπορίης ἐγγύθεν ἠιόνος·ἀλλά μοι αὐτόθι τεῦχε κενήριον ἐγγύθι σεῖο,ὄφρ’ ἀναμιμνήσκῃ τῆς ποτε κουριδίης.47. (VII, 572.)Οὐχ ὁσίοις λεχέεσσιν ἐτέρπετο λάθριος ἀνὴρ,λέκτρον ὑποκλέπτων ἀλλοτρίης ἀλόχου·ἐξαπίνης δὲ δόμων ὀροφὴ πέσε, τοὺς δὲ κακούργουςἔσκεπεν, ἀλλήλοις εἰσέτι μισγομένους.ξυνὴ δ’ ἀμφοτέρους κατέχει παγίς· εἰν ἑνὶ δ’ ἄμφωκεῖνται, συζυγίης οὐκέτι παυόμενοι.48. (VII, 574.)Θεσμοὶ μὲν μεμέληντο συνήθεες Ἀγαθονίκῳ·Μοῖρα δὲ δειμαίνειν οὐ δεδάηκε νόμους·ἀλλά μιν ἁρπάξασα σοφῶν ἤμερσε θεμίστων,οὔπω τῆς νομίμης ἔμπλεον ἡλικίης.οἰκτρὰ δ’ ὑπὲρ τύμβοιο κατεστονάχησαν ἑταῖροικείμενον, οὖ θιάσου κόσμον ὀδυρόμενοι.ἡ δὲ κόμην τίλλουσα γόῳ πληκτίζετο μήτηρ,αἲ αἲ, τῶν λαγόνων μόχθον ἐπισταμένη.ἔμπης ὄλβιος οὗτος, ὃς ἐν νεότητι μαρανθεὶςἔκφυγε τὴν βιότου θᾶσσον ἀλιτροσύνην.49.* (VII, 578.)Τὸν κρατερὸν Πανοπῆα, τὸν ἀγρευτῆρα λεόντων,τὸν λασιοστέρνων κέντορα παρδαλίων,τύμβος ἔχει· γλαφυρῆς γὰρ ἀπὸ χθονὸς ἔκτανεσκορπίος, οὐτήσας ταρσὸν ὀρεσσιβάτην.αἰγανέη δὲ τάλαινα, σίγυνά τε πὰρ χθονὶ κεῖται,αἲ αἰ, θαρσαλέων παιγνία δορκαλίδων.50. (VII, 583.)Ἄβαλε μηδ’ ἐγένοντο γάμοι, μὴ νυμφία λέκτρα,οὐ γὰρ ἂν ὠδίνων ἐξεφάνη πρόφασις.νῦν δ’ ἡ μὲν τριτάλαινα γυνὴ τίκτουσα κάθηται,γαστρὶ δὲ δυσκόλπῳ νεκρὸν ἔνεστι τέκος·τρισσὴ δ’ ἀμφιλύκη δρόμον ἤνυσεν, ἐξότε μίμνειτὸ βρέφος ἀπρήκτοις ἐλπίσι τικτόμενον.κούφη σοὶ τελέθει γαστὴρ, τέκος, ἀντὶ κονίης·αὑτὴ γάρ σε φέρει, καὶ χθονὸς οὐ χατέεις.51. (VII, 589.)Μηδὲν ἀπαγγείλειας ἐς Ἀντιόχειαν, ὁδῖτα,μὴ πάλιν οἰμώξῃ χεύματα Κασταλίης.οὕνεκεν ἐξαπίνης Εὐστόργιος ἔλλιπε μοῦσαν,θεσμῶν τ’ Αὐσονίων ἐλπίδα μαψιδίην,ἑβδόματον δέκατόν τε λαχὼν ἔτος· ἐς δὲ κονίηνἠμείφθη κενεὴν εὔσταχυς ἡλικίη.χαἰ τὸν μὲν κατέχει χθόνιος τάφος, ἀντὶ δ’ ἐκείνουοὔνομα καὶ γραφίδων χρώματα δερκόμεθα.52.* (VII, 592.)Α Brunckio inter luliani epigrammata editum.Αὐτὸς ἄναξ νεμέσησε πολυφλοίσβοισι θαλάσσηςκύμασιν, ῾Υπατίου σῶμα καλυψαμένοις·ἤθελε γάρ μιν ἔχειν γέρας ὕστατον, οἷα θανόντα,καὶ μεγαλοφροσύνης κρύψε θάλασσα χάριν.ἔνθεν, πρηϋνόου κραδίης μέγα δεῖγμα, φαεινὸντίμησεν κενεῷ σήματι τῷδε νέκυν.53. (VII, 593.)Τὰν πάρος ἀνθήσασαν ἐν ἀγλαίᾳ καὶ ἀοιδᾷ,τὰν πολυκυδίστου μνάμονα θεσμοσύνας,Εὐγενίαν κρύπτει χθονία κόνις· αἱ δ’ ἐπὶκείραντο πλοκάμους Μοῦσα, Θέμις, Παφίη.54. (VII, 596.)Ἐπὶ Θεοδότῳ τῷ γαμβρῷ, ἐπ᾿ ἐχθρὰτῆς ἰδίας γαμέτης.Ναὶ μὰ τὸν ἐν γαίη πύματον δρόμον, οὕτ᾿ ἔμ’ἔστυγεν, οὔτ’ αὐτὸς Θεόδοτος Εὐγενίηςἐχθρὸς ἑκὼν γενόμην. ἀλλὰ φθόνος ἠέ τις ἄτηἡμέας ἐς τόσσην ἤγαγεν ἀμπλακίην.νῦν δ’ ἐπὶ Μινῴην καθαρὴν κρηπῖδα μολόντες,ἀμφότεροι λευκὴν ψῆφον ἐδεξάμεθα.55. (VII, 602.)Εὐστάθιε, γλυκερὸν μὲν ἔχεις τύπον· ἀλλά σε κηρὸνδέρκομαι, οὐδ’ ἔτι σοι κεῖνο τὸ λαρὸν ἔποςἔζεται ἐν στομάτεσσι· τεὴ δ’ εὐάνθεμος ἥβηαἲ αἰ, μαψιδίη νῦν χθονός ἐστι κόνις.πέμπτου καὶ δεκάτου γὰρ ἐπιψαύσας ἐνιαυτοῦ,τετράκις ἓξ μούνους ἔδρακες ἠελίουςοὐδὲ τεοῦ πάππου θρόνος ἤρκεσεν, οὐ γενετῆροςὄλβος· πᾶς δὲ τεὴν εἰκόνα δερκόμενοςτὴν ἄδικον Μοῖραν καταμέμφεται, οὕνεκα τοίην,ἆμέγα νηλειὴς, ἔσβεσεν ἀγλαΐην.56. (VII, 612.)Φεῦ, φεῦ, τὴν δεκάτην Ἑλικωνίδα, τὴν λυραοιδὸνῬώμης καὶ Φαρίης, ἥδε κέκευθε κόνις.ὤλετο φορμίχχων τερετίσματα, λῆξαν ἀοιδᾶι;ὥσπερ Ἰωάννη πάντα συνολλύμενα.καὶ τάχα θωμὸν ἔθηκαν ἐπάξιον ἐννέα Μοῦσαι,τύμβον Ἰωάννης ἀνθ᾿ Ἑλικῶνος ἔχειν.57.* (VII, 614.)Ἑλλανὶς τριμάκαιρα, καἰ ἁ χαρίεσσα Λάμαξιςἤστην μὲν πάτρας φέγγεα Λεσβιάδος.ὅκκα δ’ Ἀθηναίῃσι σὺν ὁλκάσιν ἐνθάδετὰν Μιτυληναίαν γᾶν ἀλάπαξε Πάχης,τᾶν κουρᾶν ἀδίκως ἠράσσατο, τὼς δὲ συνεύνωςἔκτανεν, ὡς τήνας τῇδε βιησόμενος.τὼ δὲ κατ’ Αἰγαίοιο ῥόου πλατὺ λαῖτμα φερέσθην,καὶ ποτὶ τὰν κραναὰν Μοψοπίαν δραμέτην·δάμῳ δ’ ἀγγελέτην ἀλιτήμονος ἔργα Πάχητος,μέσφα μιν εἰς ὀλοὴν κῆρα συνηλασάτην.τοῖα μὲν, ὠ κούρα, πεπονήκατον· ἂψ δ’ ἐπὶ πάτρανἤκετον, ἐν δ’ αὐτᾷ κεῖσθον ἀποφθιμένα·εὖ δὲ πόνων ἀπόνασθον, ἐπεὶ ποτὶ σᾶμα συνεύνωνεὕδετον, ἐς κλεινᾶς μνᾶμα σαοφροσύνας·ὑμνεῦσιν δ’ εντι πάντες ὁμόφρονας ἡρωίνας,πάτρας καὶ ποσίων πήματα τισαμένας.ΕΠΙΓΡΑΜΜΑΤΑ ΕΠΙΔΕΙΚΤΙΚΑ.58. (IX, 152.)Ἅδε ποθ’ ἁ κλεινὰ Πριάμου πόλις, ἃν ἀλαπάξαιἙλλάνων δεκέτης οὐκ ἐτάλασσεν ἄρηςἀμφαδὸν, ἀλλ’ ἵπποιο κακὸν ξύλον. αἴθε δ’ Ἐπειὸςκάτθανε, πρὶν τεῦξαι δουρατέαν παγίδα.οὐ γὰρ ἂν, Ἀτρειδᾶν ὀροφηφάγον ἁψαμένων πῦρ,οὕτω ἐφ’ ἁμετέροις λάεσιν ἠριπόμαν.59. (IX, 153.)Ὡ πόλι, πῆ σέο κεῖνα τὰ τείχεα; πῆνηοί; πῆ δὲ βοῶν κράατα τεμνομένων;πῆ Παφίης ἀλάβαστρα, καὶ ἡ πάγχρυσος ἐφεστρίς;πῆ δὲ Τριτογενοῦς δείκελον ἐνδαπίης;πάντα μόθος, χρονίη τε χύσις, καὶ Μοῖρα κραταιὴἥρπασεν, ἀλλοίην ἀμφιβαλοῦσα τύχην·καί σε τόσον νίκησε βαρὺς φθόνος. ἀλλ’ ἄρα μοῦνονοὔνομα σὸν κρύψαι καὶ κλέος οὐ δύναται.60. (IX, 155.)Εἰ μὲν ἀπὸ Σπάρτης τις ἔφυς, ξένε, μή με γελάσσῃς·οὐ γὰρ ἐμοὶ μούνῃ ταῦτα τέλεσσε τύχη.εἰ δέ τις ἐξ Ασίης, μὴ πένθεε· Δαρδανικοῖς γὰρσκήπτροις Αἰνεαδῶν πᾶσα νένευκε πόλις.εἰ δὲ θεῶν τεμένη, καὶ τείχεα, καὶ ναετῆραςζηλήμων δηίων ἐξεκένωσεν ἄρης,εἰμὶ πάλιν βασίλεια· σὺ δ’, ὦ τέκος, ἄτρομε Ῥώμη,βάλλε γᾶν Ἑλλήνων σῆς ζυγόδεσμα δίκης.61. (IX, 154.)Ἱλήκοις, πολιοῦχε, σὲ μὶν χρυσαυγέι· νηῷ,ὡς θέμις, ἡ τλήμων Ἴλιος ἠγασάμην.ἀλλὰ σύ με προλέλοιπας ἑλώριον· ἀντὶ δὲ μήλουπᾶσαν ἀπεδρέψω τείχεος ἀγλαίην.ἄρκιον ἦν θνήσκειν τὸν βουκόλον· εἰ γὰρ ἄθεσμοςἔπλετο, τῆς πάτρης οὐκ ἀλίτημα τόδε.62. ΙΧ, 204.)Μή με τὸν Αἰάντειον ἀνοχμάσσειας, ὁδῖτα,πέτρον, ἀκοντιστὴν στήθεος Ἑκτορέου.εἰμὶ μέλας τρηχύς τε· σὺ δ’ εἴρεο θεῖον Ὅμηρον,πῶς τὸν Πριαμίδην ἐξεκύλισα πέδῳ,νῦν δὲ μόλις βαιόν με παροχλίζουσιν ἀρούρηςἄνθρωποι, γενεῆς αἴσχεα λευγαλέης·ἀλλά μέ τις κρύψειεν ὑπὸ χθονός· αἰδέομαι γὰρπαίγνιον οὐτιδανοῖς ἀνδράσι γιγνόμενος.63. (IX, 442.)Γριπεύς τις μογέεσκεν ἐπ’ ἰχθύσι· τὸν δ’ ἐσιδοῦσαεὐκτέανος κούρη θυμὸν ἔκαμνε πόθῳ,καί μιν θῆγε σύνευνον. ὁ δ’ ἐκ βιότοιο πενιχροῦδέξατο παντοίης ὄγκον ἀγηνορίης.ἡ δὲ Τύχη γελόωσα παρίστατο, καὶ ποτὶ Κύπριν,„οὐ τεὸς οὗτος ἀγὼν, ἀλλ’ ἐμός ἐστιν” ἔφη.64. (IX, 432.)Εἰς τὰ λυτὰ Ζήνωνος τοῦ βασιλέως.Οὐτιδανοὶ μερόπων, εἰ καὶ μέγα ῥέξαμεν ἔργον,οὔτινος εἰς μνήμην δηρὸν ἐπερχόμεθα·οἱ δ’ ἀγαθοὶ, κἠν μηδὲν, ἀναπνεύσωσι δὲ μοῦνον,ὡς Λίβυς εἶπεν ἀνὴρ, τοῦτ’ ἀδάμαντιδήποτε γὰρ Ζήνωνα πολισσοῦχον βασιλῆαπαίγνιον ἀφράστων ἐκτελέοντα κύβων,τοίη ποικιλότευκτος ἕλεν θέσις, εὖτ’ ἀπὸ λευκοῦ,τοῦ καὶ ὀπισθιδίην εἰς ὁδὸν ἐρχομένου.ἑπτὰ μὲν ἕντος ἔχεν, μίαν εἴνατος· αὐτὰρ ὁ σουμμοςδισσὰς ἀμφιέπων ἶσος ἔην δεκάτῳ·ὅς τε πέλει μετὰ σοῦμμον ἔχεν δύο, μουνάδα δ’ ἄλληνψῆφον τὴν πυμάτην ἀμφιέπεσκε δίβος·ἀλλὰ μέλας δισσὰς μὲν ἐν ὀγδοάτῳ λίπε χώρῳ,καὶ τόσσας ἑτέρας ἐς θέσιν ἑνδεκάτην.ἀμφὶ δυωδέκατον δὲ διέπρεπον εἴκελοι ἄλλαι,καὶ τρισκαιδεκάτῳ ψῆφος ἔκειτο μία·δίζυγες Ἀντίγονον διεκόσμεον· ἀλλὰ καὶ αὐτῶἶσος ἔμιμνε τύπος πεντεπικαιδεκάτῳ,ὀκτωκαιδεκάτω πανομοίιος· εἰσέτι δ’ ἄλλαςεἶχεν διχθαδίας τέτρατος ἐκ πυμάτου.αὐτὰρ ἄναξ λευκοῖο λαχὼν σημήϊα πεσσοῦ,καὶ τὴν ἐσσομένην οὐ νοέων παγίδα,τριχθαδίας ἀδόκητα βαλὼν ψηφῖδας ἀπ’ ἠθμοῦπύργου δουρατέου κλίμακι κευθομένῃ,δοιὰ καὶ ἲξ καὶ πέντε κατήγαγεν· αὐτίκα δ’ ὀκτὼἄζυγας εἶχεν ὅλας πρόσθε μεριζομένας.τάβλην φεύγετε πάντες, ἐπεὶ καὶ κοίρανος αὐτὸςκείνης τὰς ἀλόγους οὐχ ὑπάλυξε τύχας.65. (IX, 619)Εἰς λουτρὸν έν Βυζαντίῳ ἔχον Ἀφροδίτην λουομένην.Νῦν ἔγνων, Κυθέρεια, πόθεν νίκησας ἀγῶνα,τὴν πρὶν Ἀλεξάνδρου ψῆφον ὑφαρπαμένη.ἐνθάδε γὰρ τέγγουσα τεὸν δέμας, εὗρες ἐλέγξαιἭρην Ἰναχίοις χεύμασι λουσαμένην.νίκησεν τὸ λοετρόν· ἔοικε δὲ τοῦτοΠαλλάς· ἐνικήθην ὕδασιν, οὐ Παφίῃ.”66. (IX, 63 1.)Εἰς τὰ θερμὰ τὰ Ἀγαμεμνόνια έν Σμύρνη.Χῶρος ἐγὼ Δαναοῖς μεμελημένος, ἔνθα μολόντεςτῆς Ποδαλειρείης ἐξελάθοντο τέχνης.ἔλκεα γὰρ μετὰ δῆριν ἐμοῖς ἀκέσαντο ῥεέθροις,βαρβαρικῆς λόγχης ἰὸν ἀπωσάμενοι.ἔνθεν ἀε·ξήθην ὀροφηφόρος· ἀντὶ δὲ τίμηςτὴν Ἀγαμεμνονέην εὗρον ἐπωνυμίην.67. (IX, 641.)Εἰς γέφυραν τοῦ Σαγγαρίου.Καἰ σὺ μεθ᾿ Ἑσπερίην ὑψαύχενα, καὶἔθνεα, καὶ πᾶσαν βαρβαρικὴν ἀγέλην,Σαγγάριε, κρατερῇσι ῥοὰς ἀψῖσι πεδηθεὶς,αὐτὸς ἐδουλώθης κοιρανικῇ παλάμῃ.ὁ πρὶν δὲ σκαφέεσσιν ἀνέμβατος, ὁ πρὶν ἀτειρὴς,κεῖσαι λαϊνέῃ σφιγκτὸς ἀλυκτοπέδῃ.68. (IX, 642.)Εἰς σωτήρια έν Μυρίνῃ ἐκ προαστείῳ.Πᾶν τὸ βροτῶν σπατάλημα καὶ ἡ πολύολβος ἐδωδὴἐνθάδε κρινομένη τὴν πρὶν ὄλεσσε χάριν.οἱ γὰρ φασιανοί τε καὶ ἰχθύες, αἵ τ’ ὑπὲρ ἴγδιντρίψιες, ἥ τε τόση βρωματομιξαπάτη,γίγνεται ἐνθάδε κόπρος· ἀποσσεύει δ’ ἄρα γαστὴρὁππόσα πειναλέη δέξατο λαυκανίη.ὀψὲ δὲ γιγνώσκει τις, ὅτ’ ἄφρονα μῆτιν ἀείρωνχρυσοῦ τοσσατίου τὴν κόνιν ἐπρίατο.69. (IX, 643.)Εἰς τὸ αὐτό.Τι στενάχεις κεφαλὴν κεκακωμένος; ἐς τι δὲ παρὰοἰμώζεις, μελέων πάγχυ βαρυνομένων;ἐς τι δὲ γαστέρα σεῖο ῥαπίσμασιν ἀμφιπατάσσεις,ἐκθλίψαι δοκέων μάστακος ἐργασίην;μόχθων τοσσατίων οὔ σοι χρέος, εἰ παρὰ δαιτὶμὴ τοῦ ἀναγκαίου πουλὺ παρεξετάθης,ἀλλ’ ἐπὶ μὲν στιβάδος φρονέεις μέγα, καὶ στόμα τέρπειςβρώμασιν, εὐτυχίην κεῖνα λογιζόμενος·ἐνθάδε δ’ ἀσχάλλεις· μούνη δ’ ἀλιτήματα λαιμοῦἡ γαστὴρ τίνει πολλάκι τυπτομένη.70. (IX, 644.)Εἰς τὸ αὐτο.Εὖγε μάκαρ τλήθυμε γεωπόνε· σοὶ βίος αἰεὶμίμνειν καὶ σκαπάνης ἄλγεα καὶ πενιης·λιτὰ δέ σοι κὼ δεῖπνα, καὶ ἐν ξυλόχοισι καθεύδεις,ὕδατος ἐμπλήσας λαιμὸν ἀμετροπότην.ἔμπης ἀρτίπος ἐσσι, κω ἐνθάδε βαιὰ καθεσθεὶςαὐτίκα γαστέρα σὴν θῆκας ἐλαφροτάτην.οὐδὲ καταψήχεις ἱερὴν ῥάχιν, οὐδέ τι μηροὺςτύπτεις, αὐτομάτως φόρτον ἀπωσάμενος.τλήμονες οἱ πλουτοῦντες, ἰδ’ οἱ κείνοισι συνόντες,οἶς πλέον ἀρτεμίης εὔαδεν εἰλαπίνη.71. (IX, 653.)Εἰς οἶκον κείμενον ἐν ὕψει έν Βυζαντίῳ.„Τῆς ἀρετῆς ἱδρῶτα θεοὶ προπάροιθεν ἔθηκαν”ἔννεπεν Ἀσκραῖος, δῶμα τόδε προλέγων,κλίμακα γὰρ ταναὴν περόων κεκαφηότι ταρσῷ,ἱδρῶτι πλαδαρὴν ἀμφεδίηνα κόμην·ὑψόθι δ᾿ εἰσενόησα θαλασσαίην περιωπήν.ναὶ τάχα τῆς Ἀρετῆς πιστότατος θάλαμος.72. (IX, 662.)Χῶρος ἐγὼ τοπρὶν μὲν ἔην στυγερωπὸς ἰδέσθαι,πηλοδόμοις τοίχοις ἀμφιμεριζόμενος·ἐνθάδε δὲ ξείνων τε καὶ ἐνδαπίων καὶ ἀγροίκωννηδὺς ἐπεγδούπει λύματα χευομένη.ἀλλὰ πατήρ με πόληος ἐναλλάξας Ἀγαθίας,θῆκεν ἀρίζηλον τὸν πρὶν ἀτιμότατον.73. (IX, 665.)Εἶξον ἐμοὶ Δάφνης ἱερὸν κλέτας, ἔκτοθι πόντουκείμενον, ἀγραύλου κάλλος ἐρημοσύνης.ἐνθάδε γὰρ Νύμφαι δενδρίτιδες, αἵ τ’ ἐνὶ πόντῳΝηρείδες ξυνὴν θέντο συνηλυσίην.ἀμφ’ ἐμὲ γὰρ μάρναντο· δίκασσε δὲ Κυανοχαίτης,καί με παρ’ ἀμφοτέραις μέσσον ἔθηκεν ὅρον.74.* ΙΧ, 677.)Τεῦξε με πολλὰ καμὼν Μουσώνιος, οἶκον ἀγητὸντηλίκον, ἀρκτῴοις ἄσθμασι βαλλόμενον.ἔμπης οὐκ ἀπέειπεν ἀφεγγέα δώματα Μοίρης,ἀλλά με καλλείψας ἐν χθονὶ ναιετάει.καὶ ῥ’ ὁ μὲν εἰς ὀλίγην κεῖται κόνιν· ἡ δὲ περισσὴτέρψις ἔπι ξείνοις ἀνδράσιν ἐκκέχυμαι.75.* (IX, 766.)Anth. Plan. p. 377. HSt. ἄδηλονΕἰς κωνωπεῶνα.πλέγμασι μὶν σκοπός ἐστι περισφίγξαι πετεηνῶνἔθνεα, καὶ ταχινοὺς ἔνδοθεν ὀρταλίχους·αὐτὰρ ἐγὼ σεύειν ἐπιτέρπομαι, οὐδὲ καλύπτωἔνδοθεν, ἀλλ’ εἴργω μᾶλλον ἐπειγομένους.οὐδέ μέ τις λήσειε, καὶ εἰ βραχὺς ἔπλετο, κώνωψἡμετέρης διαδὺς πλέγμα λινοστασίης.Ὀρνεαὶ που σώζω· μερόπεσσι δὲ λέκτρα φυλάσσω.ἦ ῥά τις ἡμείων ἐστὶ δικαιότερος;76.* (IX, 767.)Anth. Plan. p. 377. HSt. ἄδηλον; a Brunckio Paulo Silentiario tributum.Εἰς τάβλαν.Ἑξόμενος μὲν τῇδε παρ’ εὐλάϊγγι τραπέζῃπαιγνία κινήσεις τερπνὰ βολοκτυπίης.μήτε δὲ νικήσας μεγαλίζεο, μήτ’ ἀπολειφθεὶςἄχνυσο, τὴν ὀλίγην μεμφόμενος βολίδα.καὶ γὰρ ἐπὶ σμικροῖσι νόος διαφαίνεται ἀνδρός·καὶ κύβος ἀγγέλλει βένθος ἐχεφροσύνης.77.* (IX, 768.)Pauli Silentiarii apud Brunckium.Εἰς τὸ αὐτό.Παιγνία μὲν τάδε πάντα· Τύχης δ’ ἐτερότροπος ὁρμὴταῖς ἀλόγοις ταύταις ἐμφέρεται βολίσιν.καὶ βροτέου βιότου σφαλερὸν μίμημα νοήσεις,νῦν μὲν ὑπερβάλλων, νῦν δ’ ἀπολειπόμενος.αἰνέομεν δὴ κεῖνον, ὃς ἐν χύβῳ τε κύβῳ τεχάρματι καὶ λύπη μέτρον ἐφηρμόσατο.78.* (IX, 769.)Pauli Silentiarii apud Brunckium.Εἰς τὸ αὐτό.Τοῖς μὲν πρηυνόοις τάδε παίγνια· τοῖς δ’ ἀκολάστοιςλύσσα καὶ ἀμπλακίη καὶ πόνος αὐτόματος.ἀλλὰ σὺ μὴ λέξῃς τι θεημάχον ὕστατος ἕρπων,μηδ’ ἀναροιβδήσῃς ῥινοβόλῳ πατάγῳ.δεῖ γὰρ μήτε πονεῖν ἐν ἀθύρμασι, μήτε τι παίζεινἐν σπουδῇ. καιρῷ δ’ ἴσθι νέμειν τὸ πρέπον,ΕΠΙΓΡΑΜΜΑΤΑ ΠΡΟΤΡΕΠΤΙΚΑ.79. (X, ,4.)Εὔδια μὲν πόντος πορφύρεται· οὐ γὰρ ἀήτηςκύματα λευκαίνει φρικὶ χαρασσόμενα.οὐκέτι δὲ σπιλάδεσσι περικλασθεῖσα θάλασσαἔμπαλιν ἀντωπὸς πρὸς βάθος εἰσάγεται.οἱ ζέφυροι πνείουσιν· ἐπιτρύζει δὲ χελιδὼνκάρφεσι κολλητὸν πη·ξαμένη θάλαμον.θάρσει ναυτιλίης ἐμπείραμε, κἂν παρὰ Σύρτιν,κἂν παρὰ Σικελικὴν ποντοπορῇς κροκάλην.μοῦνον ἐνορμίταο παραὶ βωμοῖσι Πριήπουἢ σκάρον, ἢ βῶκας φλέξον ἐρευθομένους.80. (X, 64.)Ἦ ῥά γε ποῦ τὸ φρύαγμα τὸ τηλίκον; οἱ δὲ περισσοὶπῆ ἔβαν ἐξαίφνης ἀγχίποροι κόλακες;νῦν γὰρ ἑκὰς πτόλιος φυγὰς ᾤχεο· τοῖς πρότερον δὲοἰκτροῖς τὴν κατὰ σοῦ ψῆφον ἔδωκε Τύχη.πολλὴ σοι, κλυτοεργὲ Τύχη, χάρις, οὕνεχ’ ὁμοίωςπάντας ἀεὶ παίζεις, κεἰσέτι τερπόμεθα.81. (X, 66.)Εὖτέ τις ἐκ πενίης πλούτου τύχοι, ἠδὲ καὶ ἀρχῆς,οὐκέτι γιγνώσκει τις πέλε τὸ πρότερον.τήν ποτε γὰρ φιλίην ἀπαναίνεται. ἀφρονέων δὲ,τέρψιν ὀλισθηρῆς οὐ δεδάηκε Τύχης.ἦς ποτε γὰρ πτωχὸς ταλαπείριος οὐκ ἐθέλεις δὲ,αἰτίσσας ἀκόλους, νῦν ἑτέροις παρέχειν.πάντα, φίλος, μερόπεσσι παρέρχεται· εἰ δ’ ἀπιθήσεις,ἔμπαλιν αἰτίζων, μάρτυρα σαυτὸν ἔχοις.82. (X, 68)Καλὸν μὲν στυγόδεμνον ἔχειν νόον· εἰ δ’ ἄρ’ ἀνάγκη,ἀρσενικὴ φιλότης μήποτέ σε κλονέοι.θηλυτέρας φιλέειν ὀλίγον κακὸν, οὕνεκα κείναιςΚυπριδίους ὀάρους πότνα δέδωκε φύσις.δέρκεο τῶν ἀλόγων ζώων γένος· ἦ γὰρ ἐκείνωνοὐδὲν ἀτιμάζει θέσμια συζυγίης.ἄρσενι γὰρ θήλεια συνάπτεται. οἱ δ’ ἀλεγεινοὶἄνδρες ἐς ἀλλήλους ξεῖνον ἄγουσι γάμον.83. (X, 69.)Τὸν θάνατον τί φοβεῖσθε, τὸν ἡσυχίης γενετῆρα,τὸν παύοντα νόσους καὶ πενίης ὀδύνας;μοῦνον ἅπαξ θνητοῖς παραγίγνεται, οὐδέ ποτ’ αὐτὸνεἶδέν τις θνητῶν δεύτερον ἐρχόμενον.αἱ δὲ νόσοι πολλαὶ καὶ ποικίλαι, ἄλλοτ’ ἐπ’ ἄλλωνἐρχόμεναι θνητῶν, καὶ μεταβαλλόμεναι.ΕΠΙΓΡ ΑΜΜΑΤΑ ΣΚΩΠΤΙΚΑ.84. (XI, 57.)Γαστέρα μὲν σεσάλακτο γέρων εὐωδεῖ βακχῶΟἰνοπίων, ἔμπης δ’ οὐκ ἀπέθηκε δέπας.ἀλλ’ ἔτι διψώων ἰδίῃ κατεμέμφετο χειρὶ,ὡς ἀπὸ κρητῆρος μηδὲν ἀφυσσαμένῃ.οἱ δὲ νέοι ῥέγχουσι, καὶ οὐ σθένος οὐδ’ ἀπ’ ἀριθμοῦτὰς κύλικας γνῶναι τὰς ἔτι πινομένας.πῖνε, γέρον, καὶ ζῆθι· μάτην δ’ ἄρα θεῖος Ὄμηροςτείρεσθαι πολιὴν ἐκ νεότητος ἔφη.85.* (XI, 64.)Ἡμεῖς μὶν πατέοντες ἀπείροναἄμμιγα βακχευτὴν ῥυθμὸν ἀνεπλέκομεν.ἤδη δ’ ἄσπετον οἶδμα κατέρρεεν· οἶα δὲ λέμβοικισσύβια γλυκερῶν νήχεθ’ ὑπὲρ ῥοθίων,οἱσιν ἀρυσσάμενοι σχέδιον ποτὸν ἤνομεν ἤδηθερμῶν Νηι·άδων οὐ μάλα δευόμενοι.ἡ δὲ καλὴ ποτὶ ληνὸν ὑπερκύπτουσα Ροδάνθημαρμαρυγῇς κάλλους νᾶμα κατηγλάϊσεν.πόντων δ’ ἐκδεδόνηντο θοαὶ φρένες, οὐδέ τις ἡμέωνἦεν, ὃς οὐ Βάκχῳ δάμνατο καὶ Παφίῃ.τλήμονες· ἀλλ’ ὁ μὲν εἷρπε παραὶ πόσιν ἄφθονος ἡμῖν·τῆς δ’ ἀρ’ ὑπ’ ἐλπωρῇ μοῦνον ἐπαιζόμεθα.86.* ΧΙ, 350.)Εἰς δικολόγον ἀδικοῦντα.Νήπιε, πῶς σε λέληθε Δίκης ζυγόν; οὐ νοέεις δὲἀνδράσιν οὐχ ὁσίοις ψῆφον ὀφειλομένην;ῥήτρη πιστεύεις πυκινόφρονι, σῇ τε μενοινῇποικίλον αὐδῆσαι μῦθον ἐπισταμένῃ.ἐλπίζειν ἔξεστι· Θέμιν δ’ οὐκ οἶδεν ἀμεῖψαιτῆς σῆς ἠλεμάτου παιγνία φαντασίης.87.* (XI, 352.)In Anth. Plan. p. 68. ἀδέσποτον.Τὸν σοφὸν ἐν κιθάρῃ, τὸν μουσικὸν Ἀνδροτίωναεἴρετό τις τοίην κρουματικὴν σοφίην·„δεξιτερὴν ὑπάτην ὁπότε πλήκτροισι δόνησας,ἡ λαιὴ νήτη πάλλεται αὐτομάτωςλεπτὸν ὑποτρύζουσα, καὶ ἀντίτυπον τερέτισμαπάσχει, τῆς ἰδίης πλησσομένης ὑπάτης·ὣστε με θαυμάζειν, πῶς ἄπνοα νεῦραἡ φύσις ἀλλήλοις θήκατο συμπαθέα.”ὃς δὲ τὸν ἐν πλήκτροισιν Ἀριστόξεινον ἀγητὸνὤμοσε μὴ γνῶναι τήνδε θεημοσύνην·„ἔστι δ᾿” ἔφη „λύσις ἥδε. τὰ νευρία πάνταἐς οιος χολάδων αμμιγα τερσομένων.τοὔνεκέν εἰσιν ἀδελφὰ, καὶ ὡς ξύμφυλα συνηχεῖ,ξυγγενὲς ἀλλήλων φθέγμα μεριζόμενα.γνήσια γὰρ τάδε πάντα, μιῆς ὅτε γαστρὸς ἐόντα,καὶ τῶν ἀντιτύπων κληρονομεῖ πατάγων.καὶ γὰρ δεξιὸν ὄμμα κακούμενον ὄμματι λαιῷπολλάκι τοὺς ἰδίους ἀντιδίδωσι πόνους.”88.* (XI, 354.)Palladae in Anth. Plan. p. 188.Ἄλλον Ἀριστοτέλην, Νικόστρατον, ἰσοπλάτωνα,σκινδαλαμοφράστην αἰπυτάτης σοφίης,τοῖα περὶ ψυχῆς τις ἀνείρετο· πῶς θέμις εἰπεῖντὴν ψυχὴν, θνητὴν ἢ πάλιν ἀθάνατον;σῶμα δὲ δεῖ καλέειν ἢ ασώματον; ἐν δὲ νοητοῖςτακτέον ἢ ληπτοῖς, ἢ τὸ συναμφότερον;”αὐτὰρ ὃ τὰς βίβλους ἀνελέξατο τῶνκαὶ τὸ περὶ ψυχῆς ἔργον Ἀριστοτέλους,καὶ πάρα τῷ Φαίδωνι Πλατωνικὸν ὕψος ἐπιγνοὺςπᾶσαν ἐνησκήθη πάντοθεν ἀτρεκίην.εἶτα περιστέλλων τὸ τριβώνιον, εἶτα γενείουἄκρα καταψήχων, τὴν λύσιν ἐξέφερεν·„εἴπερ ὅλως ἔστι ψυχῆς φύσις, οὐδὲ γὰρἢ θνητὴ πάντως ἐστιν ἢ ἀθάνατος,στεγνοφυὴς ἢ ἄυλος· ὅταν δ’ Ἀχέροντα περήσῃς,κεῖθι τὸ νημερτὲς γνώσεαι, ὡς ὁ πότων.εἰ δ’ ἐθέλεις, τὸν παῖδα Κλεόμβροτον Ἀμβρακιώτηνμιμοῦ, καὶ τεγέων σὸν δέμας ἐκχάλασον.καὶ κεν ἐπιγνοίης δίχα σώματος αὐτίκα σαυτὸν,μοῦνον ὅπερ ζητεῖς τοῦθ’ ὑπολειπόμενος.”89.* (XI, 365.)In Anth. Plan. p. 133. ἄδηλονΚαλλιγένης ἀγροῖκος, ὅτε σπόρον ἔμβαλε μίη,οἶκον Ἀριστοφάνους ἦλθεν ἐς ἀστρολόγου,ᾔτεε δ’ ἐξερέειν, εἴπερ θέρος αἴσιον αὐτῷἔσται, καὶ σταχύων ἄφθονος εὐπορίη.ὃς δὲ λαβὼν ψηφῖδας, ὑπὲρ πίνακός τε πυκάζων,δάκτυλά τε γνάμπτων, φθέγξατο Καλλιγένει·„εἴτερ ἐπομβρηθῇ τὸ ἀρούριον, ὅσσον ἀπόχρη,μηδέ τιν’ ὑλαίην τέξεται ἀνθοσύνην,μηδὲ πάγος ῥήξῃ τὴν αὔλακα, μηδὲ χαλάζῃἄκρον ἀποδρυφθῇ δράγματος ὀρνυμένου,μηδὲ νεβροὶ κείρωσι τὰ λήι·α, μηδέ τιν’ ἄλληνἠέρος ἢ γαίης ὄψεται ἀμπλακίην,ἐσθλόν σοι τὸ θέρος μαντεύομαι, εὖ δ’ ἀποκόψειςτοὺς στάχυας· μούνας δείδιθι τὰς ἀκρίδας.”90.* (XI, 372.)Lucillii in Anth. Plan. p.158.Σῶμα φέρων σκιοειδὲς, ἀδερκέι· σύμπνοον αὔρῃ,μὴ ποτε θαρσήσῃς ἄγχι τινὸς πελάσαι,μή τις ἔσω μυκτῆρος ἀναπνείων σε κομώσῃ,ἄσθματος ἠερίου πολλὸν ἀφαυρότερον.οὐ σὺ μόρον τρομέεις· τότε γὰρ πάλιν οὐδὲν ἄμειψαςἔσσεαι ὡσαύτως φάσμα, τόπερ τελέθεις91.* (XI, 376.)Ammiani in Anth. Plan. p. 171.Ῥήτορα πρὸς Διόδωρον ἀνὴρ δείλαιος ἀπελθὼν,ἔγρετό μιν τοίης ἀμφὶ δικασπολίης·„ἡμετέρη θεράπαινα φύγεν ποτέ· τὴν δέ τις εὑρὼν,ἀλλοτρίην τ’ εἶναι λάτριν ἐπιστάμενος,ζεῦξεν ἑῷ θεράποντι· τέκεν δ’ ὑπὸ παῖδας ἐκείνῳκαὶ τινι δουλεύειν εἰσὶ δικαιότεροι;”ἐς δ’ ὅτε μερμήριξε, καὶ ἔδρακε βίβλον ἑκάστην,εἶπεν ἐπιστρέψας γυρὸν ἐπισκύνιον·„ἢ σοὶ, ἢ τῷ ἑλόντι τεὴν θεράπαιναν, ἀνάγκηδουλεύειν κείνους, ὧν χάριν ἐξερέειςδίζεο δ’ εὐμενέοντα δικασπόλον, αἶψα δ’ ἀποίσειςψῆφον ἀρειοτέρην, εἴγε δίκαια λέγεις.”92. (XI, 379.)Οὔ τις ἀλοιητῆρας ἰδεῖν ·τέτληκεν ὀδόνταςὑμετέρους, ἕνα σοῖς ἐν μεγάροις πελάσῃ·εἰ γὰρ ἀεὶ βούβρωστιν ἔχεις Ἐρυσίχθονος αὐτοῦ,ναὶ τάχα δαρδάψεις καὶ φίλον ὃν καλέεις.ἀλλ’ οὐ σεῖο μέλαθρά με δέξεται· οὐ γὰρ ἔγωγεβήσομαι ὑμετέρῃ γαστρὶ φυλαξόμενος.εἰ δέ ποτ’ ἐς τεὸν οἶκον ἐλεύσομαι, οὐ μέγ’ ἄνυσσενΛαρτιάδης Σκύλλης χάσμασιν ἀντιάσας·ἀλλ’ ἔσομαι πολύτλας τις ἐγὼ πλέον, εἰ σὲ περήσω,Κύκλωπος κρυεροῦ μηδὲν ἐλαφρότερον.93. (XI, 382.)Κεῖτο μὲν Ἀλκιμένης κεκακωμένος ἐκ πυρετοῖο,καὶ περὶ λαυκανίην βραγχὰ λαρυγγιόων,νυσσόμενός τε τὸ πλευρὸν ἅτε ξιφέεσσιν ἀμυχθὲν,καὶ θαμὰ δυσκελάδοις ἄσθμασι πνευστιόων·ἦλθε δὲ Καλλίγνωτος ὁ Κώϊος, ὁ πλατυλέσχης,τῆς παιωνιάδος πληθόμενος σοφίης,πᾶσαν ἔχων πρόγνωσιν ἐν ἄλγεσιν, οὐ τι περισσὸνἄλλο προαγγέλλων, ἢ τὸ γενησόμενον.Ἀλκιμένους δ’ ἐδόκευεν ἀνάκλισιν, ἔκ τε προσώπουφράζετο, καὶ παλάμης ψαῦεν ἐπισταμένως.καὶ τὸ περὶ κρισίμων φαέων ἐλογίζετο γράμμα,πάντ’ ἀναπεμπάζων, οὐχ ἑχὰς Ἰπποκράτους.καὶ τότε τὴν πρόγνωσιν ἐς Ἀλκιμένην ἀνεφώνεισεμνοπροσωπήσας καὶ σοβαρευσάμενος.„εἴγε φάρυγξ βομβεῦσα, κὼ ἄγρια τύμματα πλευροῦ,κω πυρετῷ λήξῃ πνεῦμα δασυνόμενον,οὐκέτι τεθνήξει πλευρίτιδι, τοῦτο γὰρ ἡμῖνσύμβολον ἐσσομένης ἐστιν ἀπημοσύνης.θάρσει· τὸν νομικὸν δὲ κάλει, καὶ χρήματα σαυτοῦεὖ διαθεὶς, βιότου λῆγε μεριμνοτόκου,καί με τὸν ἰητρὸν, προῤῥήσιος εἵνεκεν ἐσθλῆς,ἐν τριτάτη μοίρη κάλλιπε κληρονόμον.”ANTHOLOGIAE PLANUDEAEEPIGRAMMATAQUAEIN CODICE PALATINO NON REPERlUNTUR.94. (36.)Εἰς εἰκόνα τινὸς σοφιστοῦ ἐν Περγάμῳ δοθεῖσαν ἐπὶπρεσβείᾳ πολιτικὴ.Τὰς μὲν ὑπὲρ μύθων τε καὶ εὐτροχάλοιο μελίσσηςεἰκόνας δηρὸν ὀφειλόμενοςνῦν δ’ ὑπὲρ ἱδρώτων τε καὶ ἀστυόχοιοτῇδέ σε τῇ γραφίδι στήσαμεν, Ἡράκλαμον.εἰ δ’ ὀλίγον τὸ γέρας, μὴ μέμφεο· τοῖσδε γὰρ ἡμεῖςαἰεὶ τοὺς ἀγαθοὺς ἄνδρας ἀμειβόμεθα.95. (41.)Εἰς εἰκόνα ἀνατεθεῖσαν ἐν τοῖς Πλακιδίας ὑπὸ τῶντοῦ νέου σκρινίου.Θωμᾶν, παμβασιλῆος ἀμεμφέα κηδεμονῆα,ἄνθεσαν οἱ τὸ νέον τάγμα μετερχόμενοι,θεσπεσίης ἄγχιστα συνωρίδος, ὄφρα καὶ αὐτῇεἰκόνι χῶρον ἔχη γείτονα κοιρανίης.αὐτὸς γὰρ ζαθέοιο θρόνους ὕψωσε μελάθρου,πλοῦτον ἀεξήσας, ἀλλὰ μευ εὐσεβίης.εὔγνωμον τὸ πόνημα. τι γὰρ γραφὶς οἶδεν ὀπάσσαι,εἰ μὴ τοῖς ἀγαθοῖς μνῆστιν ὀφειλομένην;96. (59.)Εἰς Βάκχην ἐν Βυζαντίῳ.Οὔπω ἐπισταμένην τάχα κίμβαλα χερσὶΒάκχην αἰδομένην στήσατο λαοτύπος.οὕτω γὰρ προνένευκεν· ἔοικε δὲ τοῦτο βοώσῃ·„ἔξιτε, καὶ παταγῶ, μηδενὸς ἱσταμένου.”97. (80.)Μαχλὰς ἐγὼ γενόμην Βυζαντίδος ἔνδοθι Ῥώμης,ὠνητὴν φιλίῳ πᾶσι χαριζομένη·εἰμι δὲ Καλλιρόη πολυδαίδαλος, ἣν ὑπ’ ἔρωτοςοἰστρηθεὶς Θωμᾶς τῇδ’ ἔθετο γραφίδι,δεικνὺς ὅσσον ἔχει πόθον ἐν φρεσίν ἶσα γὰρ αὐτῷκηρῷ τηκομένῳ τήκεταί οἱ κραδίη.98. (109.)εἰς Ἱππόλυτον διαλεγόμενοι τῇ τροφῷ τῆς Φαίδρας.Ἱππόλυτος τῆς γρηὸς ἐπ’ οὔατι νηλέα μῦθονφθέγγεται· ἀλλ’ ἡμεῖς οὐ δυνάμεσθα κλύειν·ὅσσον δ’ ἐκ βλεφάροιο μεμηνότος ἐστι νοῆσαι,ὅττι παρεγγυάᾳ μηκέτ’ ἄθεσμα λέγειν.99. (244.)Εἰς εἰκόνα Σατύρου πρὸς τῇ ἀκοῇ τὸν αὐλὸν ἔχοντος καὶὥσπερ ἀκροωμένου.Αὐτομάτως, Σατυρίσκε, δόναξ τεὸς ἦχον ἰάλλει,ἢ τι παρακλίνας οὖας ἄγεις καλάμῳ;ἐς δὲ γελῶν σίγησεν· ἴσως δ’ ἂν φθέγξατο μῦθον,ἀλλ’ ὑπὸ τερπωλῆς εἴχετο ληθεδόνι.οὐ γὰρ κηρὸς ἔρυκεν ἑκὼν δ’ ἠσπάζετο σιγὴν,θυμὸν ὅλον τρέψας πηκτίδος ἀσχολίῃ.100. (331.)Εἰς εἰκόνα πλουτάρχου.Σεῖο πολυκλήεντα τύπον στήσαντο, ΧερωνεῦΠλούταρχε, κρατερῶν υἱέες Αὐσονίων·ὅττι παραλλήλοισι βίοις Ἕλληνας ἀρίστουςῬώμης εὐπολέμοις ἥρμοσαςἀλλὰ τεοῦ βιότοιο παράλληλον βιόν ἄλλονοὐδὲ σὺ γ’ ἂν γράψαις· οὐ γὰρ ὅμοιον ἔχεις.101. (332.)Εἰς εἰκόνα ΑἰσώπουΕὐ γε ποιῶν, Λύσιππε γέρων, Σικυώνιε πλάστα,δείκελον Αἰσώπου στήσαο τοῦ Σαμίουἑπτὰ σοφῶν ἔμπροσθεν, ἔπει κεῖνοι μὶν ἀνάγκηνἔμβαλον, οὐ πειθὼ, φθέγμασι τοῖς σφετέροις·ὃς δὲ σοφοῖς μύθοις καὶ πλάσμασι καίρια λέξας,παίζων ἐν σπουδῇ, πείθει ἐχεφρονέειν.φευκτὸν δ’ ἡ τρηχεῖα παραίνεσις· ἡ Σαμίου δὲτὸ γλυκὺ τοῦ μύθου καλὴν ἔχει δέλεαρ.EPIGRAMMATAQUAEIN PLANUDEA AGATHIAE, IN ANTHOLOGIACONSTANTINI CEPHALAEALIIS SCRIPTORIBUS TRIBUUNTUR.102. (V, 241.)Παύλου Σιλεντιαρίου.Σώζεο σοὶ μέλλων ἐνέπειν, παλίνορσον ἰωὴνἂψ ἀνασειράζω, καὶ πάλιν ἄγχι μένω.σὴν γὰρ ἐγὼ δασπλῆτα διάστασιν, οἶά τε πικρὴννύκτα καταπτήσσω τὴν Ἀχεροντιάδα.ἤματι γὰρ σέο φέγγος ὀμοίϊον· ἀλλὰ τὸ μέν πουἄφθογγον· σὺ δέ μοι καὶ τὸ λάλημα φέρειςκεῖνο, τὸ Σειρήνων γλυκερώτερον, ᾧ ἔπι πᾶσαιεἰσιν ἐμῆς ψυχῆς ἐλπίδες ἐκκρεμέες.103.(VI, 87.)Ἄδηλον.Ανθετό σοι κορύνην καὶ νεβρίδας ἡμέτερος πὰν,Εὔϊε, καλλείψας σὸν χορὸν ἐκ Παφίης.Ἠχὼ γὰρ φιλέει, καὶ πλάζεται· ἀλλὰ σὺ Βάκχεἵλαθι τῷ ξυνὴν ἀμφιέποντι τέχνην.104. (VII, 323.)Ἀδέσποτον.Εἷς δύ’ ἀδελφειοὺς ἐπέχει τάφος· ὲν γὰρ ἐπέσχονἦμαρ καὶ γενεῆς οἱ δύο, καὶ θανάτου.105. (XI, 402.)Λουκιανοῦ.Μηδεὶς μοι ταύτην, Ἐρασίστρατε, τὴν σπατάλην σου,ποιήσειε θεῶν, ᾑ σὺ κατασπαταλᾷς,ἔσθων ἐκτραπέλως στομάχων κακὰ, χείρονα λιμοῦ,οἶα φάγοιεν ἐμῶν ἀντιδίκων τεκνία.πεινάσαιμι γὰρ αὖθις ἔτι πλέον, ἢ πρὶν ἐπείνων,ἢ χορτασθείην τῆς παρὰ σοι σπατάλης.106. (XI, 377.)Παλλάδα.Ὄρνεον ἠσθίομεν κεκλημένοι ἄθλιον ἄνδρες,ἄλλων ὀρνίθων βρώματα γιγνόμενοι.καὶ τὸν μὲν Τιτυὸν κατὰ γῆς δύο γῦπες ἔδουσιν,ἡμᾶς δὲ ζῶντας τέσσαρες αἰγυπιοί.107. (XI, 357.)Τοῦ αὐτοῦ.ἰὸς καὶ γενετὴρ δῆριν φιλόνεικον ἔθεντο,τις πλέον ἐκδαπανῶν κλῆρον ἅπαντα φάγῃ.καὶ μετὰ τὴν βρῶσιν τὴν χρηματικὴν μάλα πᾶσαν,ὕστατον ἀλλήλους λοιπὸν ἔχουσι φαγεῖν.108. (XI, 401.)Λουκιανὸς.Ἰητήρ τις ἐμοὶ τὸν ἑὸν φίλον υἱὸν ἔπεμψεν,ὥστε μαθεῖν παρ’ ἐμοὶ ταῦτα τὰ γραμματικά.ὡς δὲ τὸ „Μῆνιν ἄειδε” καὶ „ἄλγεα μυρί’ ἔθηκεν”ἔγνω, καἰ τὸ τρίτον τοῖς δ’ ἀκόλουθον ἔπος,πολλὰς δ’ ψυχὰς ψυχὰς ἄϊδι προΐαψεν,”οὐκέτι μιν πέμπει πρός με μαθησόμενον,ἀλλά μ’ ἰδὼν ὁ πατὴρ, σοὶ μὲν χάρις” εἷπεν „ἑταῖρε·αὐτὰρ ὁ παῖς παρ’ ἐμοὶ ταῦτα μαθεῖν δύναται.νὼ γὰρ ἐγὼ πολλὰς ψυχὰς ἄϊδι προϊάπτω,καὶ πρὸς τοῦτ’ οὐδὲν γραμματικοῦ δέομαι.”